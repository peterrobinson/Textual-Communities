<text><body><div type="G" n="KT"><pb facs="f. 10v" n="10v"/><lb/><l n="41">Ech after oother / clad in clothes blake</l><lb/><l n="42">But swich a cry / and swich a wo they make</l><lb/><l n="43">That in this world / nys creature lyuynge</l><lb/><l n="44">That herde / swich another waymentynge</l><lb/><l n="45">And of this cry / they nolde neuere stenten</l><lb/><l n="46">Til they / the reynes of his brydel henten</l><lb/><l n="47">¶ What folk been ye / that at myn hom comynge</l><lb/><l n="48">Perturben so my feste / with criynge</l><lb/><l n="49">Quod Theseus / haue ye so greet enuye</l><lb/><l n="50">Of myn honour / þat thus compleyne and crye</l><lb/><l n="51">Or who hath yow / mysboden or offended</l><lb/><l n="52">And telleth me / if it may been amended</l><lb/><l n="53">And why / þat ye been / clothed thus in blak</l><lb/><l n="54">¶ The eldeste lady of hem alle spak</l><lb/><l n="55">Whan she hadde swowned / w<am>ᵗ</am><ex>ith</ex> a deedly cheere</l><lb/><l n="56">That it was routhe / for to seen and heere</l><lb/><l n="57">And seyde lord / to whom Fortune hath yeuen</l><lb/><l n="58">Victorie / and as a Conqueror to lyuen</l><lb/><l n="59">Nat greueth vs / youre glorie and youre honour</l><lb/><l n="60">But we / biseken mercy and socour</l><lb/><l n="61">Haue mercy on oure wo / and oure distresse</l><lb/><l n="62">Som drope of pitee / thurgh thy gentillesse</l><lb/><l n="63">Vp on vs wrecched wommen / lat thou falle</l><lb/><l n="64">For certes lord / ther is noon of vs alle</l><lb/><l n="65">That she ne hath been / a duchesse / or a queene</l><lb/><l n="66">Now be we caytyues / as it is wel seene</l><lb/><l n="67">Thanked be Fortune / and hire false wheel</l><lb/><l n="68">That noon estat assureth to be weel</l><lb/><l n="69">And certes lord / to abyden youre presence</l><lb/><l n="70">Heere in the temple / of the goddesse clemence</l><lb/><l n="71">We han ben waitynge / al this fourtenyght</l><lb/><l n="72">Now help vs lord / sith it is in thy myght</l><lb/><l n="73">¶ I wrecche / which þat wepe and crie thus</l><lb/><l n="74">Was whilom wyf / to kyng Cappaneus</l><lb/><l n="75">That starf at Thebes / cursed be that day</l><lb/><l n="76">And alle we that been in this array</l><lb/><l n="77">And maken / al this lamentacioun</l><lb/><l n="78">We losten / alle oure housbondes at that toun</l><lb/><l n="79">Whil that the seege / ther aboute lay</l><lb/><l n="80">And yet now the olde Creon weylaway</l><lb/><l n="81">That lord is now / of Thebes the Citee</l><lb/><l n="82">Fulfild of Ire / and of Iniquitee</l><lb/><l n="83">He for despit and for his tirannye</l><lb/><l n="84">To do the dede bodyes vileynye</l><lb/><l n="85">Of alle oure lordes / whiche that been slawe</l><lb/><l n="86">He hath alle the bodyes / on an heepe ydrawe</l><lb/><l n="87">And wol nat suffren hem / by noon assent</l><lb/><l n="88">Neither to been yburyed nor ybrent</l></div></body></text>