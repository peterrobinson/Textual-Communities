<text><body><div type="G" n="L1"><pb facs="f. 41 v." n="40v"/><lb/><l n="21">¶ And seyde / abyde Robyn leeue brother</l><lb/><l n="22">Som bettre man / shal telle vs first another</l><lb/><l n="23">Abyde / and lat vs werken thriftily</l><lb/><l n="24">¶ By goddes soule quod he / that wol nat I</l><lb/><l n="25">For I wol speke / or ellis go my wey</l><lb/><l n="26">¶ Oure Hoost answerde / tel on a deuele wey</l><lb/><l n="27">Thow art a fool / thy wit is ouercome</l><lb/><l n="28">¶ Now herkneth quod the Millere / alle and some</l><lb/><l n="29">But first I make a protestacioun</l><lb/><l n="30">That I am dronke / I knowe it by my sown</l><lb/><l n="31">And therfore / if þ<am>ᵗ</am><ex>at</ex>  I mysspeke / or seye</l><lb/><l n="32">Wite it / the ale of Southwerk I preye</l><lb/><l n="33">For I wol telle / a legende and a lyf</l><lb/><l n="34">Bothe of a Carpenter / and of his wyf</l><lb/><l n="35">How þ<am>ᵗ</am><ex>at</ex>  a clerk hath set the wrightes cappe</l><lb/><l n="36">¶ The Reue answerde / and seyde stynt thy clappe</l><lb/><l n="37">Lat be / thy lewed dronken harlotrye</l><lb/><l n="38">It is a synne / and eek a greet folye</l><lb/><l n="39">To apeyren any man / or hym diffame</l><lb/><l n="40">And eek to bryngen wyues / in swich fame</l><lb/><l n="41">Thow mayst ynow / of othere thynges seyn</l><lb/><l n="42">¶ This dronken Millere / spak ful soone ageyn</l><lb/><l n="43">And seyde / leeue brother Osewold</l><lb/><l n="44">Who hath no wyf / he is no Cokewold</l><lb/><l n="45">But I seye nat ther-fore / þ<am>ᵗ</am><ex>at</ex>  thow art oon</l><lb/><l n="46">Ther been ful goode wyues many oon</l><note rend="inline">no gap in the MS.</note><lb/><l n="47">Why artow angry / wit my tale now</l><lb/><l n="48">I haue a wyf <am>ꝑ</am><ex>par</ex>dee / as wel as thow</l><lb/><l n="49">Yet nolde I / for the oxen in my plough</l><lb/><l n="50">Take vp on me / moore than ynough</l><lb/><l n="51">As demen of my self / þ<am>ᵗ</am><ex>at</ex>  I were oon</l><lb/><l n="52">I wol bileeue wel / þ<am>ᵗ</am><ex>at</ex>  I am noon</l><lb/><l n="53">An housbonde / shal noght been Inquisityf/</l><lb/><l n="54">Of goddes pryuetee / nor of his wyf</l><lb/><l n="55">So he may fynde / goddes foyson there</l><lb/><l n="56">Of the remenant nedeth noght enquere</l><lb/><l n="57">¶ What sholde I moore seyn / but this Millere</l><lb/><l n="58">He nolde his wordes / for no man forbere</l><lb/><l n="59">But tolde his cherles tale / in his manere</l><lb/><l n="60">Me athynketh / that I shal reherce it heere</l></div></body></text>