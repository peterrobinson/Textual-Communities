<text><body><div type="G" n="MI"><pb facs="f. 42 v." n="41v"/><lb/><l n="21">Of lycorys / or any Cetuale</l><lb/><l n="22">His Almageste / and bookes grete and smale</l><lb/><l n="23">His Astrelabye / longynge for his Art</l><lb/><l n="24">His Augrym stones / layen faire a part</l><lb/><l n="25">On shelues couched / at his beddes heed</l><lb/><l n="26">His presse / ycouered with a ffaldyng reed</l><lb/><l n="27">And al aboue / ther lay a gay Sautrye</l><lb/><l n="28">On which / he made a nyghtes melodye</l><lb/><l n="29">So swetely / þ<am>ᵗ</am><ex>at</ex>  al the chambre roong</l><lb/><l n="30">And Angelus ad virginem / he soong</l><lb/><l n="31">And after that he soong the kynges note</l><lb/><l n="32">Ful often blissed was / his murye throte</l><lb/><l n="33">And thus this swete clerk / his tyme spente</l><lb/><l n="34">After his freendes fyndyng and his rente</l><lb/><l n="35">¶ This Carpenter / hadde wedded newe a wyf</l><lb/><l n="36">Which þ<am>ᵗ</am><ex>at</ex>  he louede / moore than his lyf</l><lb/><l n="37">Of .xviij. yeer / she was of age</l><lb/><l n="38">Ialous he was / and heeld hire narwe in Cage</l><lb/><l n="39">For she was wilde and yong / and he was old</l><lb/><l n="40">And demed hym self / been lyk a Cokewold</l><lb/><l n="41">He knew nat Catou<am>̄</am><ex>n</ex> / for his wit was rude</l><lb/><l n="42">That bad / man sholde wedde his similitude</l><lb/><l n="43">Men sholde wedden / after hir estaat</l><lb/><l n="44">For youthe and Elde / is often at debaat</l><lb/><l n="45">But sith þ<am>ᵗ</am><ex>at</ex>  he / was fallen in the snare</l><lb/><l n="46">He moste endure / as oother folk his care</l><lb/><l n="47">¶ ffair was this yonge wyf / and ther with al</l><lb/><l n="48">As any wesele / hir body gent and smal</l><lb/><l n="49">A ceynt she werde / barred al of sylk/</l><lb/><l n="50">A barmclooth / as whit as morne Mylk</l><lb/><l n="51">Vp on hir lendes / ful of many a goore</l><lb/><l n="52">Whit was hir smok and broyden al bifoore</l><lb/><l n="53">And eek bihynde / on hir coler aboute</l><lb/><l n="54">Of col blak silk / with Inne and eek w<am>ᵗ</am><ex>ith</ex> oute</l><lb/><l n="55">The tapes / of hir white voluper</l><lb/><l n="56">Were of the same sute / of hir coler</l><lb/><l n="57">Hir filet brood of sylk and set ful hye</l><lb/><l n="58">And sikerly / she hadde a likerous Iye</l><lb/><l n="59">Ful smale ypulled / were hir browes two</l><lb/><l n="60">And tho were bent / and blake as is a slo</l></div></body></text>