<text><body><div type="G" n="KT"><pb facs="f. 13 r." n="12r"/><lb/><l n="9">That whilom / was ycleped Scithia</l><lb/><l n="10">And wedded / the queene ypolita</l><lb/><l n="11">And broghte hire hom with hym / in his contree</l><lb/><l n="12">With muchel glorie / and greet solempnitee</l><lb/><l n="13">And eek / hir yonge suster Emelye</l><lb/><l n="14">And thus with victorie / and with melodye</l><lb/><l n="15">Lete I this noble duc to Atthenes ryde</l><lb/><l n="16">And al his hoost. in armes hym bisyde</l><lb/><l n="17">¶ And c<am>ꝰ</am><ex>er</ex>tes / if it nere to long to heere</l><lb/><l n="18">I wolde haue toold / fully the manere</l><lb/><l n="19">How / wonnen was the regne of Femenye</l><lb/><l n="20">By Theseus / and by his Chiualrye</l><lb/><l n="21">And of the grete bataille / for the nones</l><lb/><l n="22">Bitwixen Atthenes / and Amazones</l><lb/><l n="23">And how assegeged was ypolita</l><lb/><l n="24">The faire hardy queene of Scithia</l><lb/><l n="25">And of the feste / þ<am>ᵗ</am><ex>at</ex>  was at hir weddynge</l><lb/><l n="26">And of the tempest at hir hom comynge</l><lb/><l n="27">But al that thyng / I moot as now forbere</l><lb/><l n="28">I haue god woot / a large feeld to ere</l><lb/><l n="29">And wayke / been the oxen in my plogh</l><lb/><l n="30">The remenant of the tale / is long ynogh</l><lb/><l n="31">I wol nat letten eek / noon of this route</l><lb/><l n="32">Lat euery felawe / telle his tale aboute</l><lb/><l n="33">And lat se now / who shal the souper Wynne</l><lb/><l n="34">And ther I lefte / I wol ayein bigynne</l><lb/><l n="MRL34">Incipit narracio.</l><lb/><l n="35">This duc / of whom I make menciou<am>̄</am><ex>n</ex></l><lb/><l n="36">Whanne he was come / almoost to the town</l><lb/><l n="37">In al his wele / and in his mooste pryde</l><lb/><l n="38">He was war / as he caste his eye asyde</l><lb/><l n="39">Wher þ<am>ᵗ</am><ex>at</ex>  ther kneled / in the heighe weye</l><lb/><l n="40">A compaignye of ladyes / tweye and tweye</l><lb/><l n="41">Ech after oother / clad in clothes blake</l><lb/><l n="42">But swich a cry and swich a wo they make</l><lb/><l n="43">That in this world / nys creature lyuynge</l><lb/><l n="44">That herde / swich another waymentynge</l></div></body></text>