<text><body><div type="G" n="MI"><pb facs="f. 43 r." n="42r"/><lb/><l n="61">She was ful moore / blisful on to see</l><lb/><l n="62">Than is the newe / Pereionette tree</l><lb/><l n="63">And softer / than the wolle is of a wether</l><lb/><l n="64">And by hir girdel / heeng a purs of lether</l><lb/><l n="65">Tasseled with silk / and perled with latoun</l><lb/><l n="66">In al this world / to seken vp and doun</l><lb/><l n="67">Ther nys no man so wys / þ<am>ᵗ</am><ex>at</ex>  koude thenche</l><lb/><l n="68">So gay a Popelote / or swich a wenche</l><lb/><l n="69">Ful brighter was / the shynyng of hir hewe</l><lb/><l n="70">Than in the Tour / the noble yforged newe</l><lb/><l n="71">But of hir soong it was as loude and yerne</l><lb/><l n="72">As any swalwe / sittyng on a Berne</l><lb/><l n="73">Ther-to / she koude skippe / and make game</l><lb/><l n="74">As any kyde / or Calf / folwynge his dame</l><lb/><l n="75">Hir mouth was sweete / as Bragot or the meeth</l><lb/><l n="76">Or hoord of Apples / leyd in hey or heeth</l><lb/><l n="77">Wynsynge she was / as is a ioly Colt</l><lb/><l n="78">Loong as a Mast / and vprighte as a bolt</l><lb/><l n="79">A brooch she baar / vp on hir loue coler</l><lb/><l n="80">As brood / as is the boos of a Bokeler</l><lb/><l n="81">Hir shoes were laced / on hir legges hye</l><lb/><l n="82">She was a Prymerole / a piggesnye</l><lb/><l n="83">For any lord / to leggen in his bedde</l><lb/><l n="84">Or yet for any good yeman to wedde</l><lb/><l n="85">¶ Now sire and eft sire / so bifel the cas</l><lb/><l n="86">That on a day / this hende Nicholas</l><lb/><l n="87">Fil with this yonge wyf / to rage and pleye</l><lb/><l n="88">Whil þ<am>ᵗ</am><ex>at</ex>  hir housbonde / was at Osneye</l><lb/><l n="89">As clerkes been / ful subtil and ful queynte</l><lb/><l n="90">And pryuely / he caughte hire by the queynte</l><lb/><l n="91">And seyde ywys / but if ich haue my wille</l><lb/><l n="92">For derne loue / of thee lemman I spille</l><lb/><l n="93">And heeld hire harde / by the haunche bones</l><lb/><l n="94">And seyde lemman / loue me al atones</l><lb/><l n="95">Or I wol dyen / al so god me saue</l><lb/><l n="96">And she sproong as a Colt dooth in the Traue</l><lb/><l n="97">And with hir heed / she wryed faste awey</l><lb/><l n="98">She seyde I wol nat kisse thee by my fey</l><lb/><l n="99">Wy lat be quod ich / lat be Nicholas</l><lb/><l n="100">Or I wol crye / out harrow and allas</l></div></body></text>