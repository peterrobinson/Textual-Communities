<text><body><div type="G" n="RE"><pb facs="f. 54 r." n="53r"/><fw place="tm" type="header">· The Reue ·</fw><fw place="tm" type="header"> The Reue </fw><lb/><l n="203">Ye kan by argumentz / make a place</l><lb/><l n="204">A myle brood / of twenty foot of space</l><lb/><l n="205">Lat se now / if this place may suffise</l><lb/><l n="206">Or make it rowm with speche / as is your<am>͗</am><ex>e</ex> gyse</l><lb/><l n="207">¶ Now Symond seyde this Iohn / by seint Cutberd</l><lb/><l n="208">Ay is thou myrie / and that is faire answerd</l><lb/><l n="209">I haue herd seye / men sal tak of twa thynges</l><lb/><l n="210">Swilk as he fyndes / or tak swilk as he brynges</l><lb/><l n="211">But specialy / I pray thee hoost deere</l><lb/><l n="212">Get vs som mete and drynke / and make vs cheere</l><lb/><l n="213">And we wol payen / trewely atte fulle</l><lb/><l n="214">With empty hand / men may none haukes tulle</l><lb/><l n="215">Lo heere oure siluer / redy for to spende</l><lb/><l n="216">¶ This Millere in to town / his doghter sende</l><lb/><l n="217">For ale and breed / and rosted hem a goos</l><lb/><l n="218">And boond hir hors / it sholde namoore go loos</l><lb/><l n="219">And in his owene chambre / hem made a bed</l><lb/><l n="220">With shetes and w<am>ᵗ</am><ex>ith</ex> chalons / faire yspred</l><lb/><l n="221">Noght from his owene bed / but ten foot or twelue</l><lb/><l n="222">His doghter hadde a bed / al by hir selue</l><lb/><l n="223">Right in the same chambre by and by</l><lb/><l n="224">It myghte be no bet and cause why</l><lb/><l n="225">Ther was no rowmer herberwe / in the place</l><lb/><l n="226">They soupen / and they speken / hem to solace</l><lb/><l n="227">And drynken euere stroong ale / at the beste</l><lb/><l n="228">Aboute mydnyght / wente they to reste</l><lb/><l n="229">Wel hath this Millere / vernysshed his heed</l><lb/><l n="230">Ful pale he was for dronke / and noght reed</l><lb/><l n="231">He yexeth / and he speketh thurgh the nose</l><lb/><l n="232">As he were / on the quakke / or on the pose</l><lb/><l n="233">To bedde he goth / and w<am>ᵗ</am><ex>ith</ex> hym goth his wyf</l><lb/><l n="234">As any Iay / she light was and iolyf</l><lb/><l n="235">So was hir ioly whistle / wel ywet</l><lb/><l n="236">The Cradel / at hir beddes feet is set</l><lb/><l n="237">To rokken / and to yeue the child to sowke</l><lb/><l n="238">And whan þ<am>ᵗ</am><ex>at</ex>  dronken / al was in the Crowke</l><lb/><l n="239">To bedde wente / the doghter right anon</l><lb/><l n="240">To bedde gooth Aleyn / and also Iohn</l><lb/><l n="241">Ther nas namoore / hem neded no dwale</l><lb/><l n="242">This Millere / hath so wisly bibbed ale</l></div></body></text>