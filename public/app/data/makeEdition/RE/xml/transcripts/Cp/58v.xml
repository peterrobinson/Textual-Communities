<text><body><div n="RE" type="G"><pb facs="58v.jpg" n="58v"/><lb/><l n="220">With scheetes and wiþ chalons faire y spredde</l><lb/><l n="221">Nought from his oughne bed ten foote or twelue</l><lb/><l n="222">His doughter hadde a bed al by hir selue</l><lb/><l n="223">Right in þe same chambre by and by</l><lb/><l n="224">It mighte be no bette and cause why</l><lb/><l n="225">Ther was no romer herberwe in þe place</l><lb/><l n="226">Þey soupen and þey speken hem of solace</l><lb/><l n="227">And drynken euere strong ale atte beste</l><lb/><l n="228">A boute mydnyght wente þei to reste</l><lb/><l n="229">Wel haþ þe mellere vernysshed his heed</l><lb/><l n="230">Ful pale he was for drunken and nouȝt reed</l><lb/><l n="231">He yexeth and he spekeþ þurgh þe nose</l><lb/><l n="232">As he were on þe quakke or on þe pose</l><lb/><l n="233">To bedde he goþ and with him goþ his wijf</l><lb/><l n="234">As eny Iay he light was and Iolif</l><lb/><l n="235">So was hire Ioly whistel wel y wette</l><lb/><l n="236">The cradell at hire beddes feet is sette</l><lb/><l n="237">To rokken and yeue þe childe to souke</l><lb/><l n="238">And whan þat dronken was al in þe crouke</l><lb/><l n="239">To bedde wente þe doughter right anoon</l><lb/><l n="240">To bedde goþ Alayn and also Iohn</l><lb/><l n="241">Ther was nomore þem needede no dwale</l><lb/><l n="242">This meller haþ so wisely bibbed ale</l><lb/><l n="243">That as an hors he snorteþ in his slepe</l><lb/><l n="244">Ne of his tayl behynde he took no keepe</l><lb/><l n="245">His wijf bar him a burdo<am rend="n̄">ıı̄</am><ex>un</ex> a ful strong</l><lb/><l n="246">Men mighten heere here routyng a furlong</l><lb/><l n="247">The wenche routeþ eek <am>ꝑ</am><ex>par</ex> compaignie</l><lb/><l n="248">Alayn þe clerk þat herde þis melodye</l><lb/><l n="249">He pokede Iohn and seyde sleepist þou</l><lb/><l n="250">Herdestow  euer  slik  a sang ar now</l><lb/><l n="251">Lo swilk a couplyng is bitwixe hem all</l><lb/><l n="252">A wilde fyr on þair bodies fall</l><lb/><l n="253">Ho herkned euer slik a ferly þing</l><lb/><l n="254">Ye þai sall haue þe flour of yll endyng</l><lb/><l n="255">This lange night þer tydes me na reste</l></div></body></text>