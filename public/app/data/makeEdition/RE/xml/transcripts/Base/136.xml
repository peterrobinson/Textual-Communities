<text><body><div n="L2" type="G"><pb n="136"/><lb/><l n="25">As hath a leek / for thogh oure myght be goon </l><lb/><l n="26">Oure wil desireth folie / euere in oon </l><lb/><l n="27">For whan we may noght doon / than wol we speke </l><lb/><l n="28">Yet in oure asshen olde / is fyr yreke </l><lb/><l n="29">Foure gleedes haue we / whiche I shal deuyse </l><lb/><l n="30">Auauntyng lyyng Anger Coueitise </l><lb/><l n="31">Thise foure sparkles / longen vnto eelde </l><lb/><l n="32">Oure lymes / mowe wel been vnweelde </l><lb/><l n="33">But wil ne shal noght faillen / that is sooth </l><lb/><l n="34">And yet I haue alwey / a coltes tooth </l><lb/><l n="35">As many a yeer / as it is passed henne </l><lb/><l n="36">Syn that my tappe of lyf / bigan to renne </l><lb/><l n="37">For sikerlik whan ik was bore anon </l><lb/><l n="38">Deeth drogh the tappe of lyf / and leet it goon </l><lb/><l n="39">And euere sith / hath so the tappe yronne </l><lb/><l n="40">Til that almoost / al empty is the tonne </l><lb/><l n="41">The streem of lyf / now droppeth on the chymbe </l><lb/><l n="42">The sely tonge / may wel rynge and chymbe </l><lb/><l n="42-1">And sykerly doun̄ sonkyn is the plumbe </l><lb/><l n="43">Of wrecchednesse / that passed is ful yoore </l><lb/><l n="44">With olde folk / saue dotage is namoore </l><lb/><l n="45">¶ Whan that oure hoost hadde herd this sermonyng </l><lb/><l n="46">He gan to speke / as lordly as a kyng </l><lb/><l n="47">He seyde /  what amounteth al this wit </l><lb/><l n="48">What shal we speke alday / of holy writ </l><lb/><l n="49">The deuel made / a Reue for to preche </l><lb/><l n="50">Or of a Soutere / a Shipman / or a leche </l><lb/><l n="51">Sey forth thy tale / and tarie noght the tyme </l><lb/><l n="52">Lo Depeford / and it is half wey pryme </l><lb/><l n="53">Lo Grenewych / ther many a sherewe is Inne </l><lb/><l n="54">It were al tyme / thy tale to bigynne</l></div></body></text>