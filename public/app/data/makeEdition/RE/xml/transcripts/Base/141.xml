<text><body><div n="RE" type="G"><pb n="141"/><lb/><l n="104">Aleyn wel come quod Symkyn by my lyf </l><lb/><l n="105">And Iohn also how now what do ye here </l><lb/><l n="106">By god quod Iohn . Symond nede has na peere </l><lb/><l n="107">Hym bihoues serue hym self that has na swayn </l><lb/><l n="108">Or ellis he is a fool as clerkes sayn </l><lb/><l n="109">Oure maunciple I hope he wol be deed </l><lb/><l n="110">Swa werkes ay the wanges in his heed </l><lb/><l n="111">And ther fore is I come and eek Alayn </l><lb/><l n="112">To grynde oure corn and carie it heem agayn </l><lb/><l n="113">I pray yow speed vs heythen what ye may </l><lb/><l n="114">It shal be doon quod Symkyn by my fay </l><lb/><l n="115">What wol ye doon whil that it is in hande </l><lb/><l n="116">By god right by the hoper wol I stande </l><lb/><l n="117">Quod Iohn and se how the corn gas In </l><lb/><l n="118">Yet saw I neuere by my fader kyn </l><lb/><l n="119">How that the hoper wagges til and fra </l><lb/><l n="120">Aleyn answerde Iohn wiltow swa </l><lb/><l n="121">Thanne wol I be byneth by my crown </l><lb/><l n="122">And se how that the mele falles down </l><lb/><l n="123">In to the trogh that sal be my desport </l><lb/><l n="124">For Iohn in faith I may been of youre sort </l><lb/><l n="125">I is as ille a Millere as ar ye </l><lb/><l n="126">This Millere smyled of hir nycetee </l><lb/><l n="127">And thoghte al this nys doon but for a wyle </l><lb/><l n="128">They wene that no man may hem bigile </l><lb/><l n="129">But by my thrift yet shal I blere hir Iye </l><lb/><l n="130">For al the sleighte in hir Phislophye </l><lb/><l n="131">The moore queynte crekys that they make </l><lb/><l n="132">The moore wol I stele whan I take </l><lb/><l n="133">In stede of flour yet wol I yeue hem bren</l></div></body></text>