<text><body><div n="RE" type="G"><pb n="146"/><lb/><l n="253">Wha herkned euere swilk a ferly thyng </l><lb/><l n="254">Ye they sal haue the flour of il endyng </l><lb/><l n="255">This lang nyght ther tydes me na reste </l><lb/><l n="256">But yet na force al sal be for the beste </l><lb/><l n="257">For Iohn seyde he als euere moot I thryue </l><lb/><l n="258">If that I may yon wenche wol I swyue </l><lb/><l n="259">Som esement has lawe shapen vs </l><lb/><l n="260">For Iohn  ther is a lawe that says thus </l><lb/><l n="261">That gif a man in a point be agreued </l><lb/><l n="262">That in another he sal be releued </l><lb/><l n="263">Oure corn is stoln soothly it is na nay </l><lb/><l n="264">And we han had an ille fit to day </l><lb/><l n="265">And syn I sal haue naan amendement </l><lb/><l n="266">Agayn my los I wil haue esement </l><lb/><l n="267">By goddes saule it sal naan other be </l><lb/><l n="268">This Iohn answerde Aleyn auyse thee </l><lb/><l n="269">The Millere is a perilous man he sayde </l><lb/><l n="270">And if that he out of his sleep abrayde </l><lb/><l n="271">He myghte doon vs bathe a vileynye </l><lb/><l n="272">Aleyn answerde I counte hym noght a flye </l><lb/><l n="273">And vp he rist and by the wenche he crepte </l><lb/><l n="274">This wenche lay vp righte and faste slepte </l><lb/><l n="275">Til he so neigh was er she myghte espie </l><lb/><l n="276">That it hadde been to late for to crie </l><lb/><l n="277">And shortly for to seyn they were at oon </l><lb/><l n="278">Now pley Aleyn for I wol speke of Iohn </l><lb/><l n="279">This Iohn lith stille a furlang wey or two </l><lb/><l n="280">And to hym self he maketh routhe and wo </l><lb/><l n="281">Allas quod he this is a wikked Iape </l><lb/><l n="282">Now may I seyn that I is but an ape</l></div></body></text>