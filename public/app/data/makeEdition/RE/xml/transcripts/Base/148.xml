<text><body><div n="RE" type="G"><pb n="148"/><lb/><l n="312">This ioly lyf han thise two clerkes lad </l><lb/><l n="313">Til that the thridde cok bigan to synge </l><lb/><l n="314">Aleyn wax wery in the dawenynge </l><lb/><l n="315">For he hadde swonken al the longe nyght </l><lb/><l n="316">And seyde fare wel Malyn swete wight </l><lb/><l n="317">The day is come I may no lenger byde </l><lb/><l n="318">But euere mo wher so I go or ryde </l><lb/><l n="319">I is thyn awen clerk so haue I sel </l><lb/><l n="320">Now deere lemman quod she go farewel </l><lb/><l n="321">But er thow go o thyng I wol thee telle </l><lb/><l n="322">Whan that thow wendest homward by the Melle </l><lb/><l n="323">Right at the entree of the dore bihynde </l><lb/><l n="324">Thow shalt a Cake of half a busshel fynde </l><lb/><l n="325">That was ymaked of thyn owene mele </l><lb/><l n="326">Which that I heelp my sire for to stele </l><lb/><l n="327">And good lemman god thee saue and kepe </l><lb/><l n="328">And with that word almoost he gan to wepe </l><lb/><l n="329">Aleyn vp rist and thoghte er that it dawe </l><lb/><l n="330">I wol go crepen In by my felawe </l><lb/><l n="331">And fond the Cradel with his hond anon </l><lb/><l n="332">By god thoghte he al wrang I haue mysgon </l><lb/><l n="333">Myn heed is toty of my swynk to nyght </l><lb/><l n="334">That maketh me that I go noght aright </l><lb/><l n="335">I woot wel by the Cradel I haue mysgo </l><lb/><l n="336">Here lyth the Millere and his wyf also </l><lb/><l n="337">And forth he gooth on twenty deueleway </l><lb/><l n="338">Vn to the bed ther as the Millere lay </l><lb/><l n="339">He wende haue cropen by his felawe Iohn </l><lb/><l n="340">And by the Millere In he creep anoon </l><lb/><l n="341">And caughte hym by the nekke and softe he spak </l></div></body></text>