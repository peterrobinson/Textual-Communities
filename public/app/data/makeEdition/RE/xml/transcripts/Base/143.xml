<text><body><div n="RE" type="G"><pb n="143"/><lb/><l n="164">Allas quod Iohn Aleyn for Cristes peyne </l><lb/><l n="165">Lay doun thy swerd and I wol myn alswa </l><lb/><l n="166">I is ful wight god waat as is a ra </l><lb/><l n="167">By god hert he sal nat scape vs bathe </l><lb/><l n="167a">Be cockis herte he shal not a scape vs bathe </l><lb/><l n="168">Why ne had thow pit the capil in the lathe </l><lb/><l n="169">Ilhail by god Alayn thow is a fonne </l><lb/><l n="170">This sely clerkes haan ful faste yronne </l><lb/><l n="171">Toward the fen bothe Alayn and eek Iohn </l><lb/><l n="172">And whan the Millere seigh that they were gon </l><lb/><l n="173">He half a busshel of hir flour hath take </l><lb/><l n="174">And bad his wyf go knede it in a cake </l><lb/><l n="175">He seyde I trowe the clerkes were aferd </l><lb/><l n="176">Yet kan a Millere maken a clerkes berd </l><lb/><l n="177">For al his art ye lat hem goon hir weye </l><lb/><l n="178">Lo wher he gooth ye lat the children pleye </l><lb/><l n="179">They gete hym noght so lightly by my croun </l><lb/><l n="180">Thise sely clerkes rennen vp and doun </l><lb/><l n="181">With keep keep stand stand Iossa warderere </l><lb/><l n="182">Ga whistle thow and I sal kepe hym heere </l><lb/><l n="183">But shortly til that it was verray nyght </l><lb/><l n="184">They koude noght thogh they dide al hir myght </l><lb/><l n="185">Hir capyl cacche he ran alwey so faste </l><lb/><l n="186">Til in a dych they caughte hym at the laste </l><lb/><l n="187">Wery and weet as beest is in the reyn </l><lb/><l n="188">Comth sely Iohn and with hym comth Aleyn </l><lb/><l n="189">Allas quod Iohn the day that I was born </l><lb/><l n="190">Now ar we dryuen til hethyng and til scorn </l><lb/><l n="191">Oure corn is stole men wil vs foolis calle </l><lb/><l n="192">Bothe the wardeyn and oure felawes alle </l></div></body></text>