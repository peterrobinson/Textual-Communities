<text><body><div n="RE" type="G"><pb n="147"/><lb/><l n="283">Yet has my felawe som what for his harm </l><lb/><l n="284">He has the Milleris doghter in his arm </l><lb/><l n="285">He auntred hym and has his nedes sped </l><lb/><l n="286">And I lye as a draf sak in my bed </l><lb/><l n="287">And whan this iape is told another day </l><lb/><l n="288">I sal ben halden a daf a Cokenay </l><lb/><l n="289">I wil arise and auntre it by my fayth </l><lb/><l n="290">Vnhardy is vnsely thus men sayth </l><lb/><l n="291">And vp he roos and softely he wente </l><lb/><l n="292">Vn to the Cradel and in his hand it hente </l><lb/><l n="293">And baar it softe vn to his beddes feet </l><lb/><l n="294">Soone after this the wyf hir routynt leet </l><lb/><l n="295">And gan awake and wente hir out to pisse </l><lb/><l n="296">And cam agayn and gan hir Cradel mysse </l><lb/><l n="297">And groped heer and ther but she foond noon </l><lb/><l n="298">Allas quod she I hadde almoost mysgoon </l><lb/><l n="299">I hadde almoost goon to the clerkes bed </l><lb/><l n="300">Ey benedicite thanne had I foule ysped </l><lb/><l n="301">And forth she gooth til she the Cradel fond </l><lb/><l n="302">She gropeth alwey forther with hir hond </l><lb/><l n="303">And foond the bed and thoghte noght but good </l><lb/><l n="304">By cause that the Cradel by it stood </l><lb/><l n="305r"><seg type="st">And nyste wher sche was for it was derk</seg></l><lb/><l n="305">And nyste wher she was for it was derk </l><lb/><l n="306">But faire and wel she creep in to the clerk </l><lb/><l n="307">And lyth ful stille and wolde haue caught a sleep </l><lb/><l n="308">With Inne a while this Iohn the clerk vp leep </l><lb/><l n="309">And on this goode wyf he leyth on soore </l><lb/><l n="310">So murie a fyt ne hadde she nat ful yoore </l><lb/><l n="311">He priketh harde and depe as he were mad </l></div></body></text>