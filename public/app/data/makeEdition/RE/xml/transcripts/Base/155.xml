<text><body><div n="CO" type="G"><pb n="155"/><lb/><l n="43">Than that it rotte / al the remenaunt </l><lb/><l n="44">So fareth it by a riotous seruaunt </l><lb/><l n="45">It is ful lasse harm / to lete hym pace </l><lb/><l n="46">Than he shende / alle the seruantz in the place </l><lb/><l n="46-1">Euen as a stabbed schepe in þe folde </l><lb/><l n="46-2">Alle a flocke wolle defyle both yonge ⁊ olde </l><lb/><l n="46-3">Ryght euen so a febel seruaunt may </l><lb/><l n="46-4">Distruye fourty of his felaws in a day </l><lb/><l n="47">Therfore / his maister gaf hym acquitaunce </l><lb/><l n="48">And bad hym go / with sorw / and with meschaunce </l><lb/><l n="48-1">Better ys betyme to voyde suche a clerke </l><lb/><l n="48-2">The lenger he abydeth þe wors is his werke </l><lb/><l n="48-3">He þat his Maister no profite wolle wynne </l><lb/><l n="48-4">Y holde hym better out of þe hous þan with ynne </l><lb/><l n="49">And thus this ioly prentys / hadde his leeue </l><lb/><l n="50">Now lat hym riote / al the nyght or leeue </l><lb/><l n="51">And for ther nys no theef withoute a lowke </l><lb/><l n="52">That helpeth hym / to wasten and to sowke </l><lb/><l n="53">Of that he brybe kan / or borwe may </l><lb/><l n="54">Anon / he sente his bed / and his array </l><lb/><l n="55">Vnto a compeer / of his owene sort </l><lb/><l n="56">That loued dees / and reuel / and disport </l><lb/><l n="57">And hadde a wyf / that heeld for contenaunce </l><lb/><l n="58">A shoppe / and swyued for hir sustenaunce </l><lb/><l n="58-1">What thorowe hym selfe and his felawe that sought </l><lb/><l n="58-2">Vnto a myschefe bothe þey were broght </l><lb/><l n="58-3">The tone y dampned to presoun perpetually </l><lb/><l n="58-4">The tother to deth for he couthe not of clergye </l><lb/><l n="58-5">And therfore yonge men lerne while ye may </l><lb/><l n="58-6">That with mony dyuers thoghtes beth prycked al þe day </l><lb/><l n="58-7">Remembre you what myschefe cometh of mysgouernaunce </l><lb/><l n="58-8">Thus mowe ye lerne worschep and come to substaunce </l><lb/><l n="58-9">Thenke how grace and governaunce hath broght hem a boune </l><lb/><l n="58-10">Many pore mannys sonne chese state of þe towne </l><lb/><l n="58-11">Euer rewle the after þe beste man of name </l><lb/><l n="58-12">And god may grace þe to come to þe same </l><lb/><l n="FRE">¶ Here endith the Cokys tale </l><lb/><l n="FRL">// Incipit Fabula / </l></div><div n="L4" type="G"> <lb/><l n="1">And thus with hordam and briberie </l><lb/><l n="2">Togeder thei vsed tyl hanged hye </l><lb/><l n="3">For who so euel byeth shal make a sory sale  </l><lb/><l n="4">And thus I make an ende of my tale </l> </div><div n="L5" type="G"> <lb/><l n="1">But herof I wolle passe as now </l><lb/><l n="2">And of ȝong Gamelyn I wil telle ȝow </l> </div><div n="L6" type="G"> <lb/><l n="1">Fye þer one it is so foule I wil nowe tell no forþere</l><lb/><l n="2">For schame of the harlotrie þat seweþ after</l><lb/><l n="3">A velany it were þare of more to spell</l><lb/><l n="4">Bot of a knyhte and his sounes My tale I wil forþe tell</l> </div><div n="TG" type="G"> <lb/><l n="IRE">Here be gynnytht the Cokys tale ⁊c </l><lb/><l n="IRL">¶ Incipit Fabula de Gemelyn </l><lb/><l n="551r">NOw lithe and lystenyth so god geue you goode fyne </l><lb/><l n="552r">And ye schulle here gode game of yonge Gamelyn</l></div></body></text>