<text><body><div n="RE" type="G"><pb n="138"/><lb/><l n="16">He was a Market beter at the fulle </l><lb/><l n="17">Ther dorste no wight hand vp on hym legge </l><lb/><l n="18">That he ne swoor he sholde anon abegge </l><lb/><l n="19">A theef he was for sothe of corn and mele </l><lb/><l n="20">And that a sleigh and vsant for to stele </l><lb/><l n="21">His name was hoten deynous Symkyn </l><lb/><l n="22">A wif he hadde comen of noble kyn </l><lb/><l n="23">The person of the toun hir fader was </l><lb/><l n="24">With hir he yaf ful many a panne a bras </l><lb/><l n="25">For that Symkyn sholde in his blood allye </l><lb/><l n="26">She was yfostred in a Nonnerye </l><lb/><l n="27">For Symkyn wolde no wyf as he sayde </l><lb/><l n="28">But she were wel ynorissed and a mayde </l><lb/><l n="29">To sauen his estaat of yemanrye </l><lb/><l n="30">And she was proud and peert as is a pye </l><lb/><l n="31">A ful fair sighte was it vp on hem two </l><lb/><l n="32">On halidayes biforn hir wolde he go </l><lb/><l n="33">With his tipet wounden aboute his heed </l><lb/><l n="34">And she cam after in a gyte of reed </l><lb/><l n="35">And Symkyn hadde hosen of the same </l><lb/><l n="36">Ther dorste no wight clepen hire but dame </l><lb/><l n="37">Was noon so hardy that wente by the weye </l><lb/><l n="38">That with hire dorste rage or ones pleye </l><lb/><l n="39">But if he wolde be slayn of Symkyn </l><lb/><l n="40">With panade or with knyf or boydekyn </l><lb/><l n="41">For Ialous folk been perilouse eueremo </l><lb/><l n="42">Algate they wolde hir wyues wenden so </l><lb/><l n="43">And eek for she was som del smoterlich </l><lb/><l n="44">She was as digne as water in a dich </l><lb/><l n="45">And ful of hoker and of bismare</l></div></body></text>