<text><body><div n="CO" type="G"><pb n="153"/><lb/><l n="10">Wel was the wenche / that with hym myghte meete </l><lb/><l n="11">At euery bridale / wolde he synge and hoppe </l><lb/><l n="12">He loued bet the Tauerne / than the shoppe </l><lb/><l n="13">For / whan ther any ridyng was in Chepe </l><lb/><l n="14">Out of the shoppe / thider wolde he lepe </l><lb/><l n="15">Til that he hadde / al the sighte yseyn </l><lb/><l n="16">And daunced wel / he wolde noght come ageyn </l><lb/><l n="17">And gadred hym / a meynee of his sort </l><lb/><l n="18">To hoppe and synge / and maken swich disport </l><lb/><l n="18-1">With Rechneuer and recheles þis lesson he lerys </l><lb/><l n="18-2">With waste and with wranglere his owne pley ferys </l><lb/><l n="18-3">With lytghthonde and with lykorouse mowth with vnschamfast </l><lb/><l n="18-4">With drynke more ⁊ with drawe a bak her thryst is y past </l><lb/><l n="18-5">With malaperte ⁊ with mysseavysed suche meyny þey hight </l><lb/><l n="18-6">That wolle do but a lytul tylle her dyuer bedyght </l><lb/><l n="19">And ther / they setten steuene / for to meete </l><lb/><l n="20">To pleyen at the dees / in swich a Streete </l><lb/><l n="21">For in the town / nas ther no Prentys </l><lb/><l n="22">That fairer / koude caste a paire of dys </l><lb/><l n="23">Than Perkyn koude / and ther to he was free </l><lb/><l n="24">Of his dispense / in place of pryuetee </l><lb/><l n="24-1">With Magot ⁊ with Mylsent whan þat he mette </l><lb/><l n="24-2">The bagge with þe powder anon was vnknette </l><lb/><l n="24-3">His purs was inperfit he couthe notwelle kepe </l><lb/><l n="24-4">Yet let vs be mery while oure sire is aslepe </l><lb/><l n="24-5">With Pyes ⁊ with Pykrels with wyues moste swete </l><lb/><l n="24-6">With loche ⁊ with lamprey þe childe myght not ete </l><lb/><l n="24-7">The Tapster þe Taverner þe koke was nedy </l><lb/><l n="24-8">Wolde clepe on perkyn for his purs was so redy </l><lb/><l n="25">That foond his maister wel / in his chaffar</l></div></body></text>