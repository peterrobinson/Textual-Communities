<text><body><div n="RE" type="G"><pb n="139"/><lb/><l n="46">Hir thoghte that a lady sholde hir spare </l><lb/><l n="47">What for hir kynrede and hir nortelrye </l><lb/><l n="48">That she hadde lerned in the Nonnerye </l><lb/><l n="49">A doghter hadde they bitwix hem two </l><lb/><l n="50">Of twenty yeer with outen any mo </l><lb/><l n="51">Sauyng a child that was of hal yeer age </l><lb/><l n="52">In Cradel it lay and was a propre page </l><lb/><l n="53">This wenche thikke and wel ygrowen was </l><lb/><l n="54">With camuse nose and eyen greye as glas </l><lb/><l n="55">With buttokes brode and brestes rounde and hye </l><lb/><l n="56">But right fair was hir heer I wol nat lye </l><lb/><l n="57">The person of the toun for she was so feir </l><lb/><l n="58">In purpos was to maken hir his heir </l><lb/><l n="59">Bothe of his catel and his Mesuage </l><lb/><l n="60">And straunge he made it of hir mariage </l><lb/><l n="61r">His purpos was to makyn hir his eire </l><lb/><l n="61">His purpos was for to bistowe hir hye </l><lb/><l n="62">In to som worthy blood of Auncetrye </l><lb/><l n="63">For holicherches good moot been despended </l><lb/><l n="64">On holicherches blood that is descended </l><lb/><l n="65">Ther fore he wolde his holy blood honoure </l><lb/><l n="66">Thogh that he holy chirche sholde deuoure </l><lb/><l n="67">Greet sokne hath this Miller out of doute </l><lb/><l n="68">With whete and malt of al the land aboute </l><lb/><l n="69">And nameliche ther was a greet Collegge </l><lb/><l n="70">Men clepeth the soler halle at Cantebregge </l><lb/><l n="71">Ther was hir whete and eek hir malt ygrounde </l><lb/><l n="72">And on a day it happed in a stounde </l><lb/><l n="73">Syk was this maunciple on a maladie </l><lb/><l n="74">Men wenden wisly that he sholde dye </l></div></body></text>