<text><body><div n="RE" type="G"><pb n="140"/><lb/><l n="75">For which this Millere stal bothe mele and corn </l><lb/><l n="76">An hondred tyme moore than biforn </l><lb/><l n="77">For ther biforn he stal but curteisly </l><lb/><l n="78">But now he was a theef outrageously </l><lb/><l n="79">For which the wardeyn chidde and made fare </l><lb/><l n="80">But ther of sette the Millere noght a tare </l><lb/><l n="81">He craked boost and swoor it was noght so </l><lb/><l n="82">Thanne were ther yonge poure scolers two </l><lb/><l n="83">That dwelten in the halle of which I seye </l><lb/><l n="84">Testyf they were and lusty for to pleye </l><lb/><l n="85">And oonly for hir myrthe and reuerye </l><lb/><l n="86">Vp on the wardeyn bisily they crye </l><lb/><l n="87">To yeue hem leue but a litel stounde </l><lb/><l n="88">To go to Mille and seen hir corn ygrounde </l><lb/><l n="89">And hardily they dorste leye hir nekke </l><lb/><l n="90">The Millere sholde noght stelen hem half a pekke </l><lb/><l n="91">Of corn by sleighte ne by force hem reue </l><lb/><l n="92">And at the laste the wardeyn yaf hem leue </l><lb/><l n="93">Iohn highte that oon and Aleyn highte that oother </l><lb/><l n="94">Of oon town were they born that highte Strother </l><lb/><l n="95">Fer in the North I kan noght telle where </l><lb/><l n="96">This Aleyn maketh redy al his gere </l><lb/><l n="96a">They makyn redy al hir owen gere </l><lb/><l n="97">And on an hors the sak he caste anon </l><lb/><l n="98">Forth gooth Aleyn the clerk. and also Iohn </l><lb/><l n="99">With good swerd and with bokeler by his syde </l><lb/><l n="100">Iohn knew the wey hym neded no gyde </l><lb/><l n="101">And at the Mille the sak adoun he layth </l><lb/><l n="102">Aleyn spak first alhayl Symkyn in fayth </l><lb/><l n="103">How fares thy faire doghter and thy wyf </l></div></body></text>