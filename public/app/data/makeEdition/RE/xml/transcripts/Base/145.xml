<text><body><div n="RE" type="G"><pb n="145"/><lb/><l n="223">Right in the same chambre by and by </l><lb/><l n="224">It myghte be no bet and cause why </l><lb/><l n="225">Ther was no rowmer herberwe in the place </l><lb/><l n="226">They soupen and they speken hem to solace </l><lb/><l n="227">And drynken euere stroong ale at the beste </l><lb/><l n="228">Aboute mydnyght wente they to reste </l><lb/><l n="229">Wel hath this Millere vernysshed his heed </l><lb/><l n="230">Ful pale he was for dronke and noght reed </l><lb/><l n="231">He yexeth and he speketh thurgh the nose </l><lb/><l n="232">As he were on the quakke or on the pose </l><lb/><l n="233">To bedde he goth and with hym goth his wyf </l><lb/><l n="234">As any Iay she light was and iolyf </l><lb/><l n="235">So was hir ioly whistle wel ywet </l><lb/><l n="236">The Cradel at hir beddes feet is set </l><lb/><l n="237">To rokken and to yeue the child to sowke </l><lb/><l n="238">And whan that dronken al was in the Crowke </l><lb/><l n="239">To bedde wente the doghter right anon </l><lb/><l n="240">To bedde gooth Aleyn and also Iohn </l><lb/><l n="241">Ther nas namoore hem neded no dwale </l><lb/><l n="242">This Millere hath so wisly bibbed ale </l><lb/><l n="243">That as an hors he fnorteth in his sleep </l><lb/><l n="244">Ne of his tayl bihynde he took no keep </l><lb/><l n="245">His wyf bar hym a burdon a ful strong </l><lb/><l n="246">Men myghten hir routyng heren a furlong </l><lb/><l n="247">The wenche routeth eek per compaignye </l><lb/><l n="248">Aleyn the clerc that herde this melodye </l><lb/><l n="249">He poked Iohn and seyde slepest thow </l><lb/><l n="250">Herd thow euere slyk a sang er now </l><lb/><l n="251">Lo swilk a couplyng is ymel hem alle </l><lb/><l n="252">A wilde fyr on thair bodyes falle </l></div></body></text>