<text><body><div n="RE" type="G"><pb n="144"/><lb/><l n="193">And namely the Millere weilawey </l><lb/><l n="194">Thus pleyneth Iohn as he gooth by the wey </l><lb/><l n="195">Toward the Mille and Bayard in his hond </l><lb/><l n="196">The Millere sittyng by the fyr he fond </l><lb/><l n="197">For it was nyght and ferther myghte they noght </l><lb/><l n="198">But for the loue of god they hym bisoght </l><lb/><l n="199">Of herberwe and of ese as for hir peny </l><lb/><l n="200">The Millere seide agayn if ther be eny </l><lb/><l n="201">Swich as it is yet shal ye haue youre part </l><lb/><l n="202">Myn hous is streyt but ye han lerned art </l><lb/><l n="203">Ye kan by argumentz make a place </l><lb/><l n="204">A myle brood of twenty foot of space </l><lb/><l n="205">Lat se now if this place may suffise </l><lb/><l n="206">Or make it rowm with speche as is your gyse </l><lb/><l n="207">Now Symond seyde this Iohn by Seint Cutberd </l><lb/><l n="208">Ay is thou myrie and that is faire answerd </l><lb/><l n="209">I haue herd seye men sal tak of twa thynges </l><lb/><l n="210">Swilk as he fyndes or tak swilk as he brynges </l><lb/><l n="211">But specialy I pray thee hoost deere </l><lb/><l n="212">Get vs som mete and drynke and make vs cheere </l><lb/><l n="213">And we wol payen trewely at the fulle </l><lb/><l n="214">With empty hand men may none haukes tulle </l><lb/><l n="215">Lo heere oure siluer redy for to spende </l><lb/><l n="216">This Millere in to town his doghter sende </l><lb/><l n="217">For ale and breed and rosted hem a goos </l><lb/><l n="218">And boond hir hors it sholde namoore go loos </l><lb/><l n="219">And in his owene chambre hem made a bed </l><lb/><l n="220">With shetes and with chalons faire yspred </l><lb/><l n="221">Noght from his owene bed but ten foot or twelue </l><lb/><l n="222">His doghter hadde a bed al by hir selue </l></div></body></text>