<text><body><div type="G" n="RE"><pb n="74r" facs="073.jpg"/><lb/><l n="313">Tyl that the thridde cok began to synge </l><lb/><l n="314">Aleyn wext wery in the dawnynge </l><lb/><l n="315">For he hadde swonken al the longe nyght </l><lb/><l n="316">And sayde fare wel my fair swete wight </l><lb/><l n="317">The day is come I may no lenger byde </l><lb/><l n="318">Yet euermore where so y go or ryde </l><lb/><l n="319">I am thyn owen clerk sa haue I hele </l><lb/><l n="320">Now dere lemman quod she go fare wele </l><lb/><l n="321">But or thow go o thing I wol the telle </l><lb/><l n="322">When that thou wendist homward by the melle </l><lb/><l n="323">Right atte entre of the dore behynde </l><lb/><l n="324">Thow shalt a cake of half abusshel fynde </l><lb/><l n="325">That was maad of thyn owen mele </l><lb/><l n="326">Whiche that I halp my fader forto stele </l><lb/><l n="327">And gode lemman god the saue and kepe </l><lb/><l n="328">And with that word almost she gan to wepe </l><lb/><l n="329">Aleyn vprist and thoughte or that it dawe </l><lb/><l n="330">I wil go crepe yn be my felawe </l><lb/><l n="331">And fond the cradil with his hond anon̄ </l><lb/><l n="332">Be god thoughte he al wrong haue I gon </l><lb/><l n="333">My hed is toty of my swynk to nyght </l><lb/><l n="334">That makith me that y go not a right </l><lb/><l n="335">I wote wel by the cradyl I haue mys go </l><lb/><l n="336">Here lith the myllere and his wyf also </l><lb/><l n="337">And forth he goth a twenty deuyl way </l><lb/><l n="338">Into the bed there the myllere lay </l><lb/><l n="339">He wende haue cropen yn be his felow Iohn </l><lb/><l n="340">And by the myller yn he creep anon </l><lb/><l n="341">And caughte hym be the necke <am>⁊</am><ex>and</ex> softe spak</l></div></body></text>