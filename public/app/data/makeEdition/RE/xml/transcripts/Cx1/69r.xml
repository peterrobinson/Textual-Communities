<text><body><div type="G" n="RE"><pb n="69r" facs="068.jpg"/><lb/><l n="23">The person of the toun hir fader was </l><lb/><l n="24">With here he yaf many a panne of bras </l><lb/><l n="25">For that Symkyn sholde in his blood alye </l><lb/><l n="26">She was fostrid in a Nonnerye </l><lb/><l n="27">For Symkyn wolde no wyse as he sayde </l><lb/><l n="28">But yf she were wel y norisshid and amayde </l><lb/><l n="29">To saue his astat of yemanrye </l><lb/><l n="30">And she was proud and pert as a pye </l><lb/><l n="31">A ful feir sight was vp on hem two </l><lb/><l n="32">An holiday beforn hir wolde he go </l><lb/><l n="33">With his tipet ybounde aboute his hed </l><lb/><l n="34">And she cam aftir in a gite of reed </l><lb/><l n="35">And Symkyn hadde hosen of the same </l><lb/><l n="36">Ther durste no wight clepe hir but dame </l><lb/><l n="37">Was non so hardy that wente be the way </l><lb/><l n="38">That with hir durste onys rage or play </l><lb/><l n="39">But yf he wolde be slayn of Symkyn </l><lb/><l n="40">With pauade or with knyf or bodekyn </l><lb/><l n="41">For ielous folk ben parlous euermo </l><lb/><l n="42">Algatis they wolde her wyuys wenten so </l><lb/><l n="43">And eke also for she was somdele smotirlich </l><lb/><l n="44">She was as dyne as watir in a dich </l><lb/><l n="45">And ful of hocour as a pismare </l><lb/><l n="46">Here thoughte a lady sholde hir spare </l><lb/><l n="47">What for hir kynrede and hir nortilrye </l><lb/><l n="48">That she hadde lernyd in the Nonerye </l><lb/><l n="49">A doughtir hadde they betwix hem two </l><lb/><l n="50">Of twenty yeer withoute ony mo </l><lb/><l n="51">Sauynge a child that was of half yeer age</l></div></body></text>