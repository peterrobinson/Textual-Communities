<text><body><div type="G" n="RE"><pb n="73r" facs="072.jpg"/><lb/><l n="255">This longe nyght ther tyd vs no reste </l><lb/><l n="256">But yet noforce al shal be for the beste </l><lb/><l n="257">For Iohn sayde aleyn al so mot I thryue </l><lb/><l n="258">If that I may ye wenche wol I swyue </l><lb/><l n="259">Som esement hath lawe shapen vs </l><lb/><l n="260">For Iohn ther is alawe that saith thus </l><lb/><l n="261">That yf aman in o thing be agreued </l><lb/><l n="262">That in a nothir he shal be releued </l><lb/><l n="263">Our corn is stole sothly hit is no nay </l><lb/><l n="264">And we haue had an euyl fytte to day </l><lb/><l n="265">And syn I shal haue non amendement </l><lb/><l n="266">Ageyns my losse I wol haue esement </l><lb/><l n="267">Be goddis sale it shal non othir be </l><lb/><l n="268">This Iohn answerd aleyn auyse the </l><lb/><l n="269">The myllere is a perlous man he seyde </l><lb/><l n="270">And yf that he out of his slepe abreyde </l><lb/><l n="271">He mighte do vs bathe a velony </l><lb/><l n="272">Aleyn answerd I counte hym not a flye </l><lb/><l n="273">And vp he rist and to the wenche he creep </l><lb/><l n="274">This wenche lay vpright and fast sleep </l><lb/><l n="275">Til he so ny was or she myghte aspye </l><lb/><l n="276">That it hadde be to late for to crye </l><lb/><l n="277">And shortly forto telle they were attone </l><lb/><l n="278">Now playe aleyn for I wil speke of Iohn </l><lb/><l n="279">This Iohn lith stille a furlong wey or two </l><lb/><l n="280">And to hym self he made gret woo </l><lb/><l n="281">Allas quod he this is a wickyd Iape </l><lb/><l n="282">Now may I say that I is but an ape </l><lb/><l n="283">Yet hath my felow somwhat for his harm</l></div></body></text>