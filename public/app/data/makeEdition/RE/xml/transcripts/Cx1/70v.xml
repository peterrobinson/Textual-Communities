<text><body><div type="G" n="RE"><pb n="70v" facs="069v.jpg"/><lb/><l n="110">Swa workis ay there wangis in his hed </l><lb/><l n="111">And therfore I is come and this aleyn </l><lb/><l n="112">To grynde our corn and cary it agayn </l><lb/><l n="113">I pray you spede vs heyn in that ye may </l><lb/><l n="114">It shal be do quod Symkyn be my fay </l><lb/><l n="115">What wil ye do whylis it is in hond </l><lb/><l n="116">Be god right be the hoper wol I stond </l><lb/><l n="117">Quod Iohn and se how the corn goos yn </l><lb/><l n="118">Yet saw I neuyr be my fadir kyn </l><lb/><l n="119">How the hoper waggis to and fro </l><lb/><l n="120">Aleyn answerd Iohn wolt thou so </l><lb/><l n="121">Than wol y be benethe by my croun </l><lb/><l n="122">And se hon the mele fallis adoun </l><lb/><l n="123">In to the trowgh that shal be my disport </l><lb/><l n="124">For Iohn in faith I may be of your sort </l><lb/><l n="125">Ay is as ille a Myllere as is ye </l><lb/><l n="126">This myller smyled of her nycete </l><lb/><l n="127">And thoughte al this is don but for a wyle </l><lb/><l n="128">Thay wene that noman may hem begyle </l><lb/><l n="129">But be my thrifte yet shal I blere her ye </l><lb/><l n="130">For al her sleyghte and her philosophye </l><lb/><l n="131">The more queynte crekis that they make </l><lb/><l n="132">The more shal I stele whan I take </l><lb/><l n="133">In stede of flour yet wyl I yeue hem bren </l><lb/><l n="134">The grettist clerkis be not wisest men </l><lb/><l n="135">As whilom the wolf spak to the mare </l><lb/><l n="136">Of al her art ne counte I not atare </l><lb/><l n="137">Out at the dore he goth ful pryuely </l><lb/><l n="138">When that he saw his tyme softly</l></div></body></text>