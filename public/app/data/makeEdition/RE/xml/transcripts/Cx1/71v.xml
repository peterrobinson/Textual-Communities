<text><body><div type="G" n="RE"><pb n="71v" facs="070v.jpg"/><lb/><l n="168">Why ne had thou put the capyl in to the lathe </l><lb/><l n="169">Ille hayl be god aleyn thou is a fonne </l><lb/><l n="170">These sely clerkis haue wel faste y ronne </l><lb/><l n="171">Toward the fenne bothe aleyn and eke Iohn </l><lb/><l n="172">And when the Myllere saw they were goon </l><lb/><l n="173">He half a busshel of her corn hath take </l><lb/><l n="174">And bad his wyf go knede it in a cake </l><lb/><l n="175">And sayde I trow the clerkis were a ferd </l><lb/><l n="176">Yet can a Myllere make a clerkis berd </l><lb/><l n="177">For al her art yet let hem go her wey </l><lb/><l n="178">Lo where they goon so lat the children pley </l><lb/><l n="179">They gete hem nought so lightly be my croun </l><lb/><l n="180">Thyse sely clerkis rennyn vp and doun </l><lb/><l n="181">With kepe kepe stond stond Iossa ware derere </l><lb/><l n="182">Ga whistle thou there and I shal kepe hym here </l><lb/><l n="183">But shortly til it was verily nyght </l><lb/><l n="184">They coude not though they dede al her myght </l><lb/><l n="185">Her capil cacche he ran alwey so faste </l><lb/><l n="186">Tyl in a diche they caughte hym at the laste </l><lb/><l n="187">Wery and weet as beste is in the rayn </l><lb/><l n="188">Comyth sely Iohn and with hym aleyn </l><lb/><l n="189">Allas quod Iohn the day that I was born </l><lb/><l n="190">Now are we dryuen to hething and to scorn </l><lb/><l n="191">Our corn is stole men wyl vs folis calle </l><lb/><l n="192">Bothe the wardeyn and our felowis alle </l><lb/><l n="193">And namely the Myller wel a wey </l><lb/><l n="194">Thus pleyneth Iohn as he goth be the wey </l><lb/><l n="195">Toward the Mylle and bayard in his hond </l><lb/><l n="196">The Myller sittyng be the fyre he fond</l></div></body></text>