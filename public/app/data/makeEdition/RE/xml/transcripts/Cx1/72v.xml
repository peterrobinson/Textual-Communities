<text><body><div type="G" n="RE"><pb n="72v" facs="071v.jpg"/><lb/><l n="226">They soupen and spekyn of solace </l><lb/><l n="227">And dronkyn euyr strong ale atte beste </l><lb/><l n="228">Aboute mydnyght wente they to reste </l><lb/><l n="229">Wel hath this Myller vernysshed his hed </l><lb/><l n="230">Ful pale he was for dronke and nat red </l><lb/><l n="231">He yexith and he spekith thorow the nose </l><lb/><l n="232">As he were on the quacke or on the pose </l><lb/><l n="233">To bedde he goth and with hym goth his wyf </l><lb/><l n="234">As ony Iay was she light and iolyf </l><lb/><l n="235">So was her ioly whistyl wel y wet </l><lb/><l n="236">The cradyl at here beddis syde was set </l><lb/><l n="237">To rocken and to yeue the childe sowke </l><lb/><l n="238">And when that dawkyn was in the crowke </l><lb/><l n="239">To bedde wente the doughter right anone </l><lb/><l n="240">To bedde goth aleyn and also Iohn </l><lb/><l n="241">Ther is nomore ther nedith hem no dwale </l><lb/><l n="242">This Myller hath so wysely bibbed ale </l><lb/><l n="243">That as an hors he fuortith and slepe </l><lb/><l n="244">Ne of his tayl behynde he takith no kepe </l><lb/><l n="245">His wyf bare hym a burdon ful strong </l><lb/><l n="246">Men myghte hem here rowtyng a furlong </l><lb/><l n="247">The wenche rowted eke par company </l><lb/><l n="248">Aleyn the clerk that herde this melody </l><lb/><l n="249">He pokyd Iohn and sayde slepist thow </l><lb/><l n="250">Herdist thou euyr slyke a song or now </l><lb/><l n="251">Lo whilk a complyn is atwene hem alle </l><lb/><l n="252">A wylde fyre on her bodyys falle </l><lb/><l n="253">Who herde euyr swylk a ferly thing </l><lb/><l n="254">Ye they shal haue the flour of yll endyng</l></div></body></text>