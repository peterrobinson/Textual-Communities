<text><body><div type="G" n="RE"><pb n="75r" facs="074.jpg"/><lb/><l n="371">Help Symkyn for the fals clerkis fighte </l><lb/><l n="372">This Iohn stert vp as faste as he myghte </l><lb/><l n="373">And graspid be the wallis to and fro </l><lb/><l n="374">To fynde astaf and she stert vp also </l><lb/><l n="375">And knew the eftes bet than did this Iohn </l><lb/><l n="376">And by the wall astaf she took anon </l><lb/><l n="377">And saw a litil shymerynge of a light </l><lb/><l n="378">For at an hole yn shon the mone light </l><lb/><l n="379">And by that light she saw hem bothe two </l><lb/><l n="380">But sikirly she nyste who was who </l><lb/><l n="381">And as she saw a whit thing in her ye </l><lb/><l n="382">An whan she gan this white thing aspie </l><lb/><l n="383">She wende the clerk hadde werid a volupier </l><lb/><l n="384">And with the staf she drew ay nere and nere </l><lb/><l n="385">And wende haue hit this aleyn at the ful </l><lb/><l n="386">And smoot the myller on the pilid skul </l><lb/><l n="387">And doun he goth and cryde harow I dye </l><lb/><l n="388">The clerkis bete hym wel and let hym lye </l><lb/><l n="389">And greyden hem and eek hir hors anon </l><lb/><l n="390">And eke hir mele and on her wey they goon </l><lb/><l n="391">And atte mylle dore yet he took his cake </l><lb/><l n="392">Of half a busshel flour wel I bake </l><lb/><l n="393">Thus is the proud myller wel I bete </l><lb/><l n="394">And hath lost the gryndynge of the whete </l><lb/><l n="395">And payd for the soper eueridell </l><lb/><l n="396">Of aleyn and of Iohn that beet hym well </l><lb/><l n="397">His wyf is swyuyd and his doughtir als </l><lb/><l n="398">Lo suche it is a myllere to be fals </l><lb/><l n="399">And therto this prouerbe is sayd ful soth</l></div></body></text>