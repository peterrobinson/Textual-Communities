<text><body><div n="RE" type="G"><pb facs="71v.jpg" n="71v"/><lb/><l n="126">This Miller smyleth · at theyr nycetee </l><lb/><l n="127">And thought al this nys don · but for a wile </l><lb/><l n="128">They weene that noman · may hem be guyle </l><lb/><l n="129">But bi my thrift · yit shal I blere theyr eye </l><lb/><l n="130">For al the sleight · in theyr philosophie </l><lb/><l n="131">The more qweynt crekes · that they make </l><lb/><l n="132">The more wil I steele · whan I take </l><lb/><l n="133">In stede of floure · yit wil I yeve hem bran </l><lb/><l n="134">The grettest clerk · is nat the wisest man </l><lb/><l n="135">As whilom to the wolf · thus spak the mare </l><lb/><l n="136">Of al theyr art · compte I nat a tare </l><lb/><l n="137">Out at the dore · he goth ful prively </l><lb/><l n="138">Whanne he saw his tyme · softly </l><lb/><l n="139">He loked vp and doun̄ · til he had found </l><lb/><l n="140"> The clerkis hors · ther as he stoode I bound </l><lb/><l n="141">Be hynd the Mille · vnder a levesell </l><lb/><l n="142">And to the hors he goth hym faire and well </l><lb/><l n="143">He stripith of the bridel · and that Anon </l><lb/><l n="144">And whan the hors was loose · he gan gon </l><lb/><l n="145">Toward the fenne · ther wield mares renne </l><lb/><l n="146">And furth with wyghhe · thurgh thykke and thurgh thynne </l><lb/><l n="147">This Miller comth In agayn · no word he saide </l><lb/><l n="148">But doeth his note · and with the clerkis plaide </l><lb/><l n="149">Til that theyr corn was wele and faire I ground </l><lb/><l n="150">And whan the mele · was sakked and I bound </l><lb/><l n="151">This Iohn goth out · and fynt his hors away </l><lb/><l n="152">And gan to crye harrow · and weleaway </l><lb/><l n="153">Oure hors is lost <hi rend="ul">Alayn</hi> for goddis bones </l><lb/><l n="154">Step on thy feete · com out man atones</l></div></body></text>