<text><body><div type="G" n="RE"><pb facs="HA5BL040b.jpg" n="61r"/><fw place="tr" type="pageNum">39</fw><lb/><l n="137">Out at the dore he goth ful pryuely </l><lb/><l n="138">Whan that he saugh his tyme softely </l><lb/><l n="139">He loketh vp and doun til he hath founde </l><lb/><l n="140">The clerkes hors ther as it stood y bounde </l><lb/><l n="141">By hynde the Mille vnder a lefselle </l><lb/><l n="142">And to the hors goth hym fayre and wel </l><lb/><l n="143">He streepeth of the bridel right a non </l><lb/><l n="144">And whan the hors was laus he gynneth gon </l><lb/><l n="145">To ward the fen ther wilde mares renne </l><lb/><l n="146">And forth with we hee thurgh thikke and thurgh thenne </l><lb/><l n="147">This Millere goth a gayn no word he seide </l><lb/><l n="148">But doth his note and with the clerkes pleide </l><lb/><l n="149">Til that hir corn was faire and wel y grounde </l><lb/><l n="150">And whan the mele is sakked and y bounde </l><lb/><l n="151">This Iohn gooth out and fynt his hors away </l><lb/><l n="152">An gan to crie harrowe and wailleway </l><lb/><l n="153">Oure hors is lost Aleyn for godes banes </l><lb/><l n="154">Stap on thi feet come out man al at anes </l><lb/><l n="155">Allas oure warden hath his palfray lorn </l><lb/><l n="156">This Aleyn al for gat bothe mele and corn </l><lb/><l n="157">Al was out of his mynde his hosbandrie </l><lb/><l n="158">What whilke way is he gon he gan to crie </l>  <note resp="TJF" type="tr">Pen trials in a later hand in right margin to line 162.</note><lb/><l n="159">The wif cam lepyng Inward with a ren </l><lb/><l n="160">She seide allas youre hors goth to the fen </l><lb/><l n="161">With wilde mares as faste as he may go </l><lb/><l n="162">Vn thank come on his hand that band hym so </l><lb/><l n="163">And that beter shold haue knet the reyne </l><lb/><l n="164">Allas quod Iohn Aleyn for cristes peyne </l><lb/><l n="165">Lay doun thi swerd and I shal myn alswa </l><lb/><l n="166">I is ful wight god waat as is a Ra </l><lb/><l n="167">Bi goddes hert he shal nat scape vs bathe </l><lb/><l n="168">Whi ne had thow put the capel in the lathe </l><lb/><l n="169">Ilhaal Aleyn by god thow is a fonne </l><lb/><l n="170">This sely clerkes han ful faste y ronne</l></div></body></text>