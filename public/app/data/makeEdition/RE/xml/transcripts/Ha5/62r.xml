<text><body><div type="G" n="RE"><pb facs="HA5BL041b.jpg" n="62r"/><fw place="tr" type="pageNum">40</fw><lb/><l n="205">Lat se now if this place may suffice </l><lb/><l n="206">Or make it rowm with speche as in your gise </l><lb/><l n="207">Now Symond seide this Iohn bi Seynt Cutbert </l><lb/><l n="208">Ay ys thow meri and that is faire answert </l><lb/><l n="209">I haue herd seide men sal take of twa thynges </l><lb/><l n="210">Swilke as he fyndes or take swilke as he brenges </l><lb/><l n="211">But specially I pray the hooste deere </l><lb/><l n="212">Get vs sum mete and drynke and make good cheere </l><lb/><l n="213">And we wol payn trewly atte fulle </l><lb/><l n="214">With empti hand men may na haukes tulle </l><lb/><l n="215">Lo here oure siluer redy for to spende </l><lb/><l n="216">This Millere in to toun his doughter sende </l><lb/><l n="217">For ale and bred an roosted hem a goos </l><lb/><l n="218">And bond hir hors it shold no more goo loos </l><lb/><l n="219">And in his oune chambre hem made a bed </l><lb/><l n="220">With shetes and with chalons faire yspred </l><lb/><l n="221">Nat fram is owne bed teen foot or twelue </l><lb/><l n="222">His doughter had a bed al bi her selue </l><lb/><l n="223">Right in the same chambre by and by </l><lb/><l n="224">It myght be no bet and cause why </l><lb/><l n="225">Ther was no rowmer herberwe in the place </l><lb/><l n="226">Thei sopen and thei speken hem to solace </l><lb/><l n="227">And drynken eu<am>̉</am><ex>er</ex>e strong ale at the beste </l><lb/><l n="228">A boute Midnyght wente thei to reste </l><lb/><l n="229">Wel hath this Millere v<am>̉</am><ex>er</ex>neshed his hed </l><lb/><l n="230">Ful pale he was for dronken and <app><rdg type="lit"><seg rend="strike">noh</seg> </rdg><rdg type="orig">noh </rdg><rdg type="mod"></rdg> </app>noght red </l><lb/><l n="231">He yoxeth and he speketh thurgh the nose </l><lb/><l n="232">As he were on the quakke or on the pose </l><lb/><l n="233">To bedde goth and with hym goth his wif </l><lb/><l n="234">As any Iay he light was and Iolyf </l><lb/><l n="235">So was hir ioli whistle wel y wet </l><lb/><l n="236">The cradel at hir beddes feet was seet </l><lb/><l n="237">To rokken and to yeue child to souke </l><lb/><l n="238">And til that dronken was al in the crowke</l></div></body></text>