<text><body><div type="G" n="RE"><pb facs="El-045r.jpg" n="45r"/><fw type="pageNum" place="tr">45</fw><fw type="header" place="tm">¶ Reue ~</fw><lb/><l n="251">Lo whilk a cowplyng is ymel hem alle</l><lb/><l n="252">A wilde fyr / vp on thair bodyes falle</l><lb/><l n="253">Wha herkned euere / slyk a ferly thyng</l><lb/><l n="254">Ye they sal haue / the flour of il endyng</l><lb/><l n="255">This lange nyght / ther tydes me na reste</l><lb/><l n="256">But yet nafors / al sal be for the beste</l><lb/><l n="257">For Iohn seyde he / als eu<am>̉</am><ex>er</ex>e moot I thryue</l><lb/><l n="258">If that I may / yon wenche wil I swyue</l><lb/><l n="259">Som esement has lawe yshapen vs</l><lb/><l n="260">For Iohn / ther is a lawe / that says thus</l><lb/><l n="261">That gif a man / in a point be ygreued</l><lb/><l n="262">That in another / he sal be releued</l><lb/><l n="263">Oure corn is stoln / shortly is ne nay</l><lb/><l n="264">And we han had / an il fit al this day</l><lb/><l n="265">And syn I sal haue neen amendement</l><lb/><l n="266">Agayn my los / I wil haue esement</l><lb/><l n="267">By god sale / it sal neen other bee</l><lb/><l n="268">¶ This Iohn answerde / Alayn auyse thee</l><lb/><l n="269">The Miller<am>̉</am><ex>e</ex> / is a <am>ꝑ</am><ex>per</ex>ilous man he seyde</l><lb/><l n="270">And gif that he / out of his sleep<am>̄</am><ex>e</ex> abreyde</l><lb/><l n="271">He myghte doon vs / bathe a vileynye</l><lb/><l n="272">¶ Aleyn answerde / I counte hym nat a flye</l><lb/><l n="273">And vp he rist / and by the wenche he crepte</l><lb/><l n="274">This wenche lay vp righte / and faste slepte</l><lb/><l n="275">Til he so ny was / er she myghte espie</l><lb/><l n="276">That it had been / to late for to crie</l><lb/><l n="277">And shortly for to seyn / they were aton</l><lb/><l n="278">Now pley Aleyn / for I wol speke of Iohn</l><lb/><l n="279"><hi rend="orncp2">T</hi>his Iohn lith stille / a furlong wey or two</l><lb/><l n="280">And to hym self / he maketh routhe and wo</l><lb/><l n="281">Allas quod he / this is a wikked Iape</l><lb/><l n="282">Now may I seyn / that I is but an Ape</l><lb/><l n="283">Yet has my felawe / som what for his harm</l><lb/><l n="284">He has / the Milleris doghter / in his Arm</l><lb/><l n="285">He auntred hym / and has his nedes sped</l><lb/><l n="286">And I lye / as a draf sek / in my bed</l><lb/><l n="287">And whan this Iape is tald another day</l><lb/><l n="288">I sal been halde a daf a cokenay</l><lb/><l n="289">I wil arise / and auntre it by my fayth</l><lb/><l n="290">Vnhardy is vnseely / thus men sayth</l><lb/><l n="291">And vp he roos / and softely he wente</l><lb/><l n="292">Vn to the cradel / and in his hand it hente</l><lb/><l n="293">And baar it softe / vn to the beddes feet</l><lb/><l n="294">¶ Soone after this / the wyf hir rowtyng leet</l><lb/><l n="295">And gan awake / and wente hir<am>̉</am><ex>e</ex> out to pisse</l><lb/><l n="296">And cam agayn / and gan hir cradel mysse</l><lb/><l n="297">And groped heer and ther / but she foond noon</l><lb/><l n="298">Allas quod she / I hadde almoost mysgoon</l></div></body></text>