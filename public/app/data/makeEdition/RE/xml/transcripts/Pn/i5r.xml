<text><body><div type="G" n="RE"><pb n="i5r" facs="fol. i5r"/><fw place="tm" type="header">The Reues Tale</fw><lb/><l n="82">Than were there yong scolers two </l><lb/><l n="83">That duelden in this halle of whiche I sey </l><lb/><l n="84">Testyf they were and lusty for to pley </l><lb/><l n="85">And only for theire myrth and reualrye </l><lb/><l n="86">Vpon the warden besily they cry </l><lb/><l n="87">To yeue them leue but a lytel stounde </l><lb/><l n="88">To go to the mylle and se theire corne y grounde </l><lb/><l n="89">And hardely they durst ley theire necke </l><lb/><l n="90">The myller sholde nat stele half a pecke </l><lb/><l n="91">Of corn by sleyght ne by force them reue </l><lb/><l n="92">And at the last the wardyn yaue them leue </l><lb/><l n="93">Iohn hyght that one and aleyn hight that other </l><lb/><l n="94">Of a toun were they born that hight strodre </l><lb/><l n="95">Fer in the north I can nat telle where </l><lb/><l n="96">This aleyn makith redy alle his gere </l><lb/><l n="97">And on an horse the sackes he caste anone </l><lb/><l n="98">Forth goth aleyn the clerke and eke Iohn </l><lb/><l n="99">With gode swerde and bocler by his syde </l><lb/><l n="100">Iohn knewe the wey him nedith no gyde </l><lb/><l n="101">And at the mylle the sackes adoun he leyeth </l><lb/><l n="102">Aleyn spake first al hayle symond in feyth </l><lb/><l n="103">How farys the fayre doughter and thy wyf </l><lb/><l n="104">Aleyn welcom quod Symkyn by my lyf </l><lb/><l n="105">And Iohn also hou now what do ye here </l><lb/><l n="106">Symond quod Iohn nede hath no pere </l><lb/><l n="107">Him must nedes serue him selue that hath no swayn </l><lb/><l n="108">Or elles he is a fole as clerkes seyn </l><lb/><l n="109">Our manciple I hope he wille be dede </l><lb/><l n="110">So workith ay there wangys in his hede </l><lb/><l n="111">And therfore I am come and this aleyn </l><lb/><l n="112">To grynde oure corn and cary it home ageyn </l><lb/><l n="113">I pray you spede vs hens in that ye may </l><lb/><l n="114">It shalbe do quod Symkyn by my fay </l></div></body></text>