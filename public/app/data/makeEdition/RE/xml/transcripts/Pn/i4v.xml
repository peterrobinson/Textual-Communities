<text><body><div type="G" n="RE"><pb n="i4v" facs="fol. i4v"/><fw place="tm" type="header">The Reues Tale</fw><lb/><l n="49">A doughter hadde they bitwix them two </l><lb/><l n="50">Of twenty yere withoute any moo </l><lb/><l n="51">Sauyng a childe that was of half yere age </l><lb/><l n="52">In cradyl it lay and was a propyr page </l><lb/><l n="53">This wenche thicke and wele y growe was </l><lb/><l n="54">With camoys nose and eyen grey as glas </l><lb/><l n="55">Buttokes brode and brestes rounde and hye </l><lb/><l n="56">But right fayre was her here I wil nat lye </l><lb/><l n="57">The parson of the toun for she was faire </l><lb/><l n="58">In purpose was to make her his heyre </l><lb/><l n="59">Bothe of his catel and of his messuage </l><lb/><l n="60">And straunge he made it of her mariage </l><lb/><l n="61">His purpos was for to bestowe her hye </l><lb/><l n="62">Vnto som worthy blode of auncetry </l><lb/><l n="63">For holy chirche godes must be spended </l><lb/><l n="64">On holy chirche blode that is descended </l><lb/><l n="65">Therfore he wolde his holy blode honoure </l><lb/><l n="66">Though that he holy chirche shulde deuoure </l><lb/><l n="67">Grete sokyn hath this myller oute of doute </l><lb/><l n="68">With whete and malt of alle the lond aboute </l><lb/><l n="69">And namely ther was a grete college </l><lb/><l n="70">Men clepith it the soler halle in Cambrige </l><lb/><l n="71">There was theire whete <am>‚Åä</am><ex>and</ex> eke theire malt y ground </l><lb/><l n="72">And on a day it happed in a stounde </l><lb/><l n="73">Seek lay the manciple on a maladye </l><lb/><l n="74">Men wende wisely that he shulde dye </l><lb/><l n="75">Fro whom this myller stale bothe mele and corn </l><lb/><l n="76">An hundred tyme more than he dyd biforn </l><lb/><l n="77">For there bifore he stale but curtesly </l><lb/><l n="78">But now he was a thief outrageously </l><lb/><l n="79">For whiche the wardeyn chidde and made fare </l><lb/><l n="80">But therof set the myller nat a tare </l><lb/><l n="81">He craked bost and swore it was nat so </l></div></body></text>