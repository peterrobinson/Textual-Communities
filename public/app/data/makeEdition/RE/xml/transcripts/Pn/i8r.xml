<text><body><div type="G" n="RE"><pb n="i8r" facs="Pn072r.jpg"/><fw place="tm" type="header">The Reue Tale</fw><lb/><l n="280">And to him selue he made reuthe and wo </l><lb/><l n="281">Allas quod he this is a wicked iape </l><lb/><l n="282">Now may I say that I am but an ape </l><lb/><l n="283">Yet hath my felawe somwhat for his harme </l><lb/><l n="284">He hath the Myllers doughter in his arme </l><lb/><l n="285">He antred him and hath his nedys spedde </l><lb/><l n="286">And I ly as a draf sacke in my bedde </l><lb/><l n="287">And whan this iape is tolde a nother day </l><lb/><l n="288">I shalbe holde a daffe a cokney </l><lb/><l n="289">I wyl aryse and auntre it by my fayth </l><lb/><l n="290">Vnhardy is vnsely thus men seyth </l><lb/><l n="291">And vp he roos and softly he went </l><lb/><l n="292">Vnto the cradyl and in his arm it hent </l><lb/><l n="293">And bare it soft vnto his beddes fete </l><lb/><l n="294">Sone aftyr the wif her routyng leet </l><lb/><l n="295">And gan awake and went her oute to pysse </l><lb/><l n="296">And cam ageyn and gan her cradel mysse </l><lb/><l n="297">And groped here and there but she fonde none </l><lb/><l n="298">Allas quod she I hadde almoost mysgone </l><lb/><l n="299">I hadde almoost goon to the clerkes bedde </l><lb/><l n="300">Ey benedicite than hadde I foule spedde </l><lb/><l n="301">And she went tyl she the cradyl fond </l><lb/><l n="302">She gropith alwey forther with her hond </l><lb/><l n="303">And fonde the bedde and thought but gode </l><lb/><l n="304">Bycause that the cradyl by it stode </l><lb/><l n="305">And nyst where she was for it was derke </l><lb/><l n="306">And fayre and wele she crept vnto the clerke </l><lb/><l n="307">And lieth ful stylle and wold haue caught a slepe </l><lb/><l n="308">Within a while this Iohn vp leep </l><lb/><l n="309">And on this gode wif he leyeth on sore </l><lb/><l n="310">So mery a fytte ne hadde she yore </l><lb/><l n="311">He prycked hard and sore as he were madde </l><lb/><l n="312">This ioly lyf haue thies two clerkes ladde</l></div></body></text>