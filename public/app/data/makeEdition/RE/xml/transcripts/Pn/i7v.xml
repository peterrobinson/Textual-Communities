<text><body><div type="G" n="RE"><pb n="i7v" facs="Pn071v.jpg"/><fw place="tm" type="header">The Reues Tale</fw><lb/><l n="247">The wenche rowted eke par company </l><lb/><l n="248">Aleyn the clerke that hard this melody </l><lb/><l n="249">He poked Iohn and sayde slepest thou </l><lb/><l n="250">Hardyst thou euir suche a song or now </l><lb/><l n="251">Lo whiche a coplyng is atwene them alle </l><lb/><l n="252">A wylde fyre vpon their bodies falle </l><lb/><l n="253">Who herde euir suche a farly thyng </l><lb/><l n="254">Ye they shalhaue the floure of alle euyl endyng </l><lb/><l n="255">This long nyght ther tyd me no rest </l><lb/><l n="256">But yet no force alle shalbe for the best </l><lb/><l n="257">For Iohn sayde aleyn so mot I thryue </l><lb/><l n="258">If that I may yon wynche wyl I swyue </l><lb/><l n="259">Some easement hath lawe shapen vs </l><lb/><l n="260">For Iohn ther is a lawe that seyeth thus </l><lb/><l n="261">That if a man in one thing be aggreued </l><lb/><l n="262">That in a nother he shalbe releuyd </l><lb/><l n="263">Oure corn is stole sothly it is no nay </l><lb/><l n="264">And we haue hadde an euyl fyt to day </l><lb/><l n="265">And sithen I shal haue non amendement </l><lb/><l n="266">Agayns my losse I wylle haue easement </l><lb/><l n="267">By cockes soule it shal none other be </l><lb/><l n="268">This Iohn aunswerd aleyn auyse the </l><lb/><l n="269">This myller is a parlous man he sayde </l><lb/><l n="270">And if that he oute of his slepe abrayde </l><lb/><l n="271">He myght do vs bothe a vylony </l><lb/><l n="272">Aleyn aunswerd I count him naught a fly </l><lb/><l n="273">And vp he roose and by the wenche he crept </l><lb/><l n="274">This wenche lay vp right and fast slept </l><lb/><l n="275">Tyl he so nygh was or she myght aspy </l><lb/><l n="276">That it hadde be to late for to crye </l><lb/><l n="277">And shortly for to telle they were at one </l><lb/><l n="278">Now pley aleyn for I wyl speke of Iohn </l><lb/><l n="279">This Iohn lieth stylle a furlong wey or two</l></div></body></text>