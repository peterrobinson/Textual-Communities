<text><body><div type="G" n="RE"><pb n="i6v" facs="Pn070v.jpg"/><fw place="tm" type="header">The Reues Tale</fw><lb/><l n="181">With kepe kepe stond stonde Iossa iossa ware derere </l><lb/><l n="182">Go whystylle thou there and I shalle kepe him here </l><lb/><l n="183">But shortly tyl it was veryly nyght </l><lb/><l n="184">They coude nat though they dyd alle theire myght </l><lb/><l n="185">Theyr capyl cache they ran alwey so fast </l><lb/><l n="186">Tyl in a diche they caught him at the last </l><lb/><l n="187">Wery and weet as best is in the rayn </l><lb/><l n="188">Comyth Iohn the clerke and with him aleyn </l><lb/><l n="189">Allas quod Iohn the day that I was born </l><lb/><l n="190">Now are we dryuen tyl hethyn and tyl scorn </l><lb/><l n="191">Our corn is stole men wille vs foules calle </l><lb/><l n="192">Both the wardeyn and our felowes alle </l><lb/><l n="193">And namely the Myller wel a wey </l><lb/><l n="194">Thus pleyneth Iohn as he goth by the way </l><lb/><l n="195">Toward the mylle and bayerd in his honde </l><lb/><l n="196">The myller syttyng by the fyre he fonde </l><lb/><l n="197">For it was nyght and ferther myght they naught </l><lb/><l n="198">But for the loue of god they him besought </l><lb/><l n="199">Of herborough and of ease as for theire peny </l><lb/><l n="200">The myller sayde ayen if ther be any </l><lb/><l n="201">Suche as it is yet shalle ye haue youre part </l><lb/><l n="202">Myn house is stretyt but ye haue lernyd art </l><lb/><l n="203">Ye can by argumentes maken a place </l><lb/><l n="204">A myle brode of twenty foot of space </l><lb/><l n="205">Let se now if this place wol suffise </l><lb/><l n="206">Or make it romer with speche as is youre gyse </l><lb/><l n="207">Now symond sayd this Iohn be seint cutberd </l><lb/><l n="208">Ay art thou mery and that is wele aunswerd </l><lb/><l n="209">I haue herd say men shal take of two thinges </l><lb/><l n="210">Suche as he fyndes or suche as he bringes </l><lb/><l n="211">But specially I pray the hoost so dere </l><lb/><l n="212">Gette vs som mete and drinke and make vs chere </l><lb/><l n="213">And we wol pay truly at the fulle</l></div></body></text>