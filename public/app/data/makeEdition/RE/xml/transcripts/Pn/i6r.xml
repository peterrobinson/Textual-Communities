<text><body><div type="G" n="RE"><pb n="i6r" facs="fol. i6r"/><fw place="tm" type="header">The Reues Tale</fw><lb/><l n="148">But doth his note and with the clerkes played </l><lb/><l n="149">Tyl that theire corrn was faire and wele grounde </l><lb/><l n="150">And whan the mele is sacked and y bounde </l><lb/><l n="151">This Iohn goth forth and fynt his horse a wey </l><lb/><l n="152">And gan to crye harow and wele a wey </l><lb/><l n="153">Oure horse is loost aleyn by cockes bones </l><lb/><l n="154">Step on thy feet come of man alle at ones </l><lb/><l n="155">Allas oure wardeyn hath his palfrey lorne </l><lb/><l n="156">This aleyn al forgat both mele and corn </l><lb/><l n="157">Alle was oute of mynde his husbondrye </l><lb/><l n="158">What whiche wey is he gone he gan crye </l><lb/><l n="159">The wif come rennyng in warde at a renne </l><lb/><l n="160">She sayd allas your horse goth to fenne </l><lb/><l n="161">With wilde marys as fast as he may go </l><lb/><l n="162">Vnthanke come on his honde that bonde him so </l><lb/><l n="163">And he that better sholde haue knytte the reyne </l><lb/><l n="164">Allas quod Iohn allas for cristes peyne </l><lb/><l n="165">Ley doun thy swerde and I wille myn also </l><lb/><l n="166">I am fulle swyfte god wote as is a roo </l><lb/><l n="167">By cockes soule he shal nat a scape vs bathe </l><lb/><l n="168">Why ne hadde thou put the caple in the lath </l><lb/><l n="169">Ille hayle be god aleyn thou art a fonne </l><lb/><l n="170">These sely clerkes haue wele fast y ronne </l><lb/><l n="171">Toward the fenne both aleyn and eke Iohn </l><lb/><l n="172">And whan the Myller saw they were agoon </l><lb/><l n="173">He half a busshel of theire floure hath take </l><lb/><l n="174">And badde his wif go knedde it in a cake </l><lb/><l n="175">He sayde I trowe the clerkes were a ferde </l><lb/><l n="176">Yet can a myller make a clerkes berd </l><lb/><l n="177">For alle their art yet let them go thire wey </l><lb/><l n="178">Lo where they goon so lette the children pley </l><lb/><l n="179">They gette him naught so lightly by my crown </l><lb/><l n="180">These sely clerkes rennyn vp and doun </l></div></body></text>