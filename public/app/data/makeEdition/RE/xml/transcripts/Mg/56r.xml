<text><body><div n="RE" type="G"><pb n="56r" facs="MGPM061b.JPG"/><fw place="tr" type="pageNum">59</fw><fw place="tm" type="header">¶ The          ¶ Reve</fw><lb/><l n="256">But ȝit na force al sal be for the beste</l><lb/><l n="257">For Iohn seide he as ever mote I thryue</l><lb/><l n="258">Ȝif that I may / yonder wenche wol I swyue</l><lb/><l n="259">Som esement has lawe shapen vs</l><lb/><l n="260">For Iohn / ther is a lawe / that saith thus</l><lb/><l n="261">That ȝif a man in oo point be a greued</l><lb/><l n="262">That in another he shal be releved</l><lb/><l n="263">¶ Oure corn̄ is stolen / sothly it is no nay</l><lb/><l n="264">And we have hadde / an ille fitte to day</l><lb/><l n="265">And syn I shal have nan amendement</l><lb/><l n="266">A gayn̄ my losse / I wil have esement</l><lb/><l n="267">By goddes soule / it shal nan other be</l><lb/><l n="268">This Iohn answered Aleyn̄ avise the</l><lb/><l n="269">The meller is a <am>ꝑ</am><ex>per</ex>ilous man he seide</l><lb/><l n="270">And ȝif he out of his sleep abreide</l><lb/><l n="271">He myght done vs bothe a vylenye</l><lb/><l n="272">Aleyn̄ answered I counte hym not a flye</l><lb/><l n="273">And vp he riste / and by the wenche he crepte</l><lb/><l n="274">The wenche lay vpright / and faste slepte</l><lb/><l n="275">Til he so nygh was / or she myght aspie</l><lb/><l n="276">That it hadde ben / to late forto crie</l><lb/><l n="277">And shortely forto seyn̄ / they were at on</l><lb/><l n="278">Now pley Aleyn̄ / for I wol speke of Iohn</l><lb/><l n="279">¶ This Iohn lieth stille a forlong way or two</l><lb/><l n="280">And to hym self / he maketh routhe and wo</l><lb/><l n="281">Allas q<am>d</am><ex>uod</ex> he / this is a wikked iape</l><lb/><l n="282">Now may I say / that I is but an ape</l><lb/><l n="283">Ȝit hath my felawe / somwhat for his harm</l><lb/><l n="284">He hath the mellers doughter / in his arm</l><lb/><l n="285">He auntred hym / and hath his nedes spedde</l><lb/><l n="286">And I ligge as a draf sak in my bed</l><lb/><l n="287">And whan this iape / ys tolde another day</l><lb/><l n="288">I shal be holde a daffe / a cokenay</l><lb/><l n="289">I wol aryse and auntre it by my faith</l><lb/><l n="290">Vnhardy is vnsely thus men saith</l><lb/><l n="291">And vp he roos / and softely he wente</l><lb/><l n="292">Vnto the cradel and in his hand it hente</l><lb/><l n="293">And bar it softe vnto his beddes feet</l></div></body></text>