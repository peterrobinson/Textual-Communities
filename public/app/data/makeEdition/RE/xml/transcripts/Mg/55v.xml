<text><body><div n="RE" type="G"><pb n="55v" facs="MGPM061a.JPG"/><fw place="tm" type="header">¶ The          ¶ Reve</fw><lb/><l n="218">And bonde her hors / it sholde no more go loos</l><lb/><l n="219">And in his owne chambre he made a bed</l><lb/><l n="220">With shetes <am>⁊</am><ex>and</ex> w<am>ᵗ</am><ex>ith</ex> chalons fayre yspred</l><lb/><l n="221">Nought from his owne bed ten fote or twelue</l><lb/><l n="222">His doughter hadde a bed al by her selue</l><lb/><l n="223">Right in the same chambre by</l><lb/><l n="224">It myght be no bet and cause why</l><lb/><l n="225">Ther was no rowmer herberwe in the place</l><lb/><l n="226">They soupen and they speken hem to solace</l><lb/><l n="227">And drynken ever stronge ale atte beste</l><lb/><l n="228">Aboute mydnyght wente they to reste</l><lb/><l n="229">Wel hath this Meller / vernysshed his heed</l><lb/><l n="230">Ful pake he was for dronken / and noght reed</l><lb/><l n="231">He ȝixeth and he speketh thurgh the nose</l><lb/><l n="232">As he were on the quakke / or on the pose</l><lb/><l n="233">To bed he goth and with hym goth his wyf</l><lb/><l n="234">As eny iay she light was and iolyf</l><lb/><l n="235">So was hir ioly whistel wel ywette</l><lb/><l n="236">The cradel atte hir beddes feet is ysette</l><lb/><l n="237">To rokken / and to yeve the childe to souke</l><lb/><l n="238">And whan that dronken was al in crouke</l><lb/><l n="239">To bedde wente the doughter right anoon̄</l><lb/><l n="240">To bedde goth Aleyn̄ and also Iohn</l><lb/><l n="241">Ther was no more hem neded no dwale</l><lb/><l n="242">The meller hath so wysely bibbed ale</l><lb/><l n="243">That as an hors / he snorteth in his sleep</l><lb/><l n="244">Ne of his tayle ende / ne taketh he no keep</l><lb/><l n="245">His wyf bar hym a burdon̄ a ful strong</l><lb/><l n="246">Men myghte her routyng here a forlong</l><lb/><l n="247">The wenche routeth eke <am>ꝑ</am><ex>par</ex> companie</l><lb/><l n="248">Aleyn the Clerk / that herde this melodye</l><lb/><l n="249">He powked Iohn / and seide slepistow</l><lb/><l n="250">Herde thou ever slyk a sang as now</l><lb/><l n="251">Lo swilk a couplyng is amonges thaym alle</l><lb/><l n="252">A wylde fyre / on thayre bodyes falle</l><lb/><l n="253">Who herked eu<am>̉</am><ex>er</ex>e swilk a ferly thyng</l><lb/><l n="254">Ȝe they sal have the floure of ille endyng</l><lb/><l n="255">This lange nyght ther tides me na reste</l></div></body></text>