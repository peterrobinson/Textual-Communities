<text><body><div type="G" n="L2"><pb facs="DS1TT052a.JPG" n="47v"/><lb/><l n="10">Sithik quod he I ful wel shal the quite </l><lb/><l n="11"> With blering of a proud Millers yhe </l><lb/><l n="12"> If that me list to speke of ribaudie </l><lb/><l n="13"> But ik am olde me list nat pleie for age </l><lb/><l n="14"> Gras tyme is gon my foder is now forage </l><lb/><l n="15"> This white top writeth myn olde yeres </l><lb/><l n="16"> Myn hert is also mouled as myn heres </l><lb/><l n="17"> But yit I fare as doth an Openars </l><lb/><l n="18"> That ik fruit is euer lenger the wers </l><lb/><l n="19"> Til it be roten in mullok or in stre </l><lb/><l n="20"> We olde men I drede so fare we </l><lb/><l n="21"> Til we be roten can we nat be ripe </l><lb/><l n="22"> We hoppe alwey whil that the world wol pipe </l><lb/><l n="23"> For in oure will there stiketh euer a naill </l><lb/><l n="24"> To haue an hore heer and a grene taill </l><lb/><l n="25"> As hath a leek for thouȝ oure miȝt begon </l><lb/><l n="26"> Oure will desireth folie euer in oon̄ </l><lb/><l n="27"> For whan we may nouȝt don than wol we speke </l><lb/><l n="28"> Yit in oure asshen olde fire is yreke </l><lb/><l n="29"> Foure gledes han we wich I shal deuise </l><lb/><l n="30"> Auaunting angre lyeng couetise </l><lb/><l n="31"> These iiij sparcles longeth vnto the elde </l><lb/><l n="32"> Oure olde lymmes mow wel ben vnwelde </l><lb/><l n="33"> But will ne shal nat faile that is soth </l><lb/><l n="34"> And yit haue I alwey a coltissh toth </l><lb/><l n="35"> As many a yere as it is passid henne </l><lb/><l n="36"> Sith that my tappe of lif began to renne </l><lb/><l n="37"> For sikerli whan I was born anon </l><lb/><l n="38"> Deth drouȝ the tappe of lif and let it gon̄ </l><lb/><l n="39"> And euer sith hath so the tappe I ronne </l><lb/><l n="40"> Til almost al empti is the tonne </l><lb/><l n="41"> The streme of lif now droppeth on the chimbe </l><lb/><l n="42"> The seli tunge e may euil ringe <am>⁊</am><ex>and</ex> chimbe </l><lb/><l n="43"> Of wrecchidnesse that passid is ful yore </l><lb/><l n="44"> With olde folk saue dotage is nomore </l><lb/><l n="45"> Whan that oure oost had herd this sermoning </l><lb/><l n="46"> He gan to speke as lordli as a king </l><lb/><l n="47"> And seid what amounteth al this wit </l><lb/><l n="48"> Whi shal we alday speke of holi writ </l><lb/><l n="49"> The deuell made a Reue for to preche </l><lb/><l n="50"> Or a souter · a shipman or a leche </l><lb/><l n="51"> Sey forth thi tale and tarie nat the tyme</l></div></body></text>