<text><body><div n="RE" type="G"><pb n="53r" facs="RY2BL057b.jpg"/><fw place="tr" type="pageNum">55</fw><fw place="tm" type="header">The Cook</fw><lb/><l n="343">For cristes sawle and here a noble game</l><lb/><l n="344">For by þat lord þat called is seint Iame</l><lb/><l n="345">As I haue þries in þis shorte nyght</l><lb/><l n="346">Swyfed þe Melleres doughter bolt vp right</l><lb/><l n="347">Whil þow hast as a coward ben agast</l><lb/><l n="348">Ye false harlot q<am>d</am><ex>uod</ex> þe Mellere hast</l><lb/><l n="349">A fals traytour fals Clerc q<am>d</am><ex>uod</ex> he</l><lb/><l n="350">Thow shalt be deed by goddes dignite</l><lb/><l n="351">Who durste be so bold to disparage</l><lb/><l n="352">Mi doughter þat is comen of such lynage</l><lb/><l n="353">And by the throte bolle he caught Alayn</l><lb/><l n="354">And he hent him dispytously agayn</l><lb/><l n="355">And on þe nose he smote him with his fiste</l><lb/><l n="356">Down ranne þe blody streme vppon his briste</l><lb/><l n="357">And in þe flore with nose <am>⁊</am><ex>and</ex> mouth to broke</l><lb/><l n="358">Þei walowe as doth two pigges in a poke</l><lb/><l n="359">And vp þei gon and down̄ agayn a noon</l><lb/><l n="360">Til þat þe Mellere spurned at a ston</l><lb/><l n="361">And down he fel bakward vppon his wif</l><lb/><l n="362">That wist no thing of this Nice strif</l><lb/><l n="363">For she was falle a slepe a lityl wight</l><lb/><l n="364">Wit Iohn þe clerk þat waked hadde al þᵉ nyght</l><lb/><l n="365">And wit þe falle out of hire slepe she brayde</l><lb/><l n="366">Help holi cros of Bromholm she saide</l><lb/><l n="367">In man<am>ꝰ</am><ex>us</ex> tuas lord to þe I calle</l><lb/><l n="368">A wak symond þe fend is on me falle</l><lb/><l n="369">Myn herte is broken help I nam but dede </l><lb/><l n="370">Þere lith oon vp my wombe and vp myn hede</l><lb/><l n="371">Help Symkyn for þe fals clerkes fighte</l><lb/><l n="372">Þis Iohn starte vp as faste as eu<am>̉</am><ex>er</ex>e he mighte</l><lb/><l n="373">And graspede bi þe walles to and froo</l><lb/><l n="374">To fynden a staf and she stert vp also</l><lb/><l n="375">And knew þe estris bet þan ded þat Iohn</l><lb/><l n="376">And bi þe walle a staf she fond a noon</l><lb/><l n="377">And saugh a litel shymering of a light</l><lb/><l n="378">For at an hole In shone þe mone bright</l><lb/><l n="379">And bi þat light she saugh hem boþe two</l><lb/><l n="380">But sykerly she nyste ho was who</l><lb/><l n="381">But as she saugh a whight þing in hyre eye</l><lb/><l n="382">And whan she gan þis whighte þing aspye</l><lb/><l n="383">She wende þe clerk hadde wered a volipere</l></div></body></text>