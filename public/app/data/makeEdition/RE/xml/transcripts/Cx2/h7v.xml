<text><body><div type="G" n="RE"><pb n="h7v" facs="063_h7v.jpg"/><lb/><l n="39">But yf he wold be slayn of Symkyn </l><lb/><l n="40">Wyth pauade or wyth knyf or bodekyn </l><lb/><l n="41">For Ielous folk ben parlous euermo </l><lb/><l n="42">Algatis they wold her wyuys wenden so </l><lb/><l n="43">And eke also for she was somdele smotirlich </l><lb/><l n="44">She was as dygne as watyr in a dych </l><lb/><l n="45">And ful of hocour and of bysmare </l><lb/><l n="46">Here thoughte a lady shold here spare </l><lb/><l n="47">What for hyr kynrede and hyr nortylrye </l><lb/><l n="48">That she had lernyd in the Nonerye </l><lb/><l n="49">A doughtyr hadde they betwyx hem two </l><lb/><l n="50">Of twenty yeer wythoute ony mo </l><lb/><l n="51">Sauynge a chyld that was of half yeer age </l><lb/><l n="52">In cradyl it lay and was a proper page </l><lb/><l n="53">Thys wenche thycke and wel y growe was </l><lb/><l n="54">Wyth Camoys nose and eyen grey as glas </l><lb/><l n="55">Buttokkis brode and brestis rounde and hye </l><lb/><l n="56">But ryght fair was her heer I wyl not lye </l><lb/><l n="57">The parson of the toun for she was feyr </l><lb/><l n="58">In purpos was to make her hys heyr </l><lb/><l n="59">Bothe of hys Catel and of hys mesuage </l><lb/><l n="60">And straunge he made it of hyr mariage </l><lb/><l n="61">His purpos was for to bestowe here hye </l><lb/><l n="62">Vnto sum worthy blood of auncetrye </l><lb/><l n="63">For holy chirche goodes muste be spendyd </l><lb/><l n="64">On holy chirche blood that is descendyd </l><lb/><l n="65">Therfore he wold his holy blood honoure </l><lb/><l n="66">Though that he holy chirche shold deuoure </l><lb/><l n="67">Gret sokyn hath this myller out of doute </l><lb/><l n="68">Wyth whete and malt of al the lond aboute </l><lb/><l n="69">And namely ther was a gret Colege </l><lb/><l n="70">Men clepith it the soler halle at Cambrege </l><lb/><l n="71">There was her whete ⁊ eke her malt y grounde </l><lb/><l n="72">And on a day it happed in a stounde </l><lb/><l n="73">Seek laye the mancipyl on a malady </l><lb/><l n="74">Men wenden wysly that he shold dy </l><lb/><l n="75">Fro whom this myller stale bothe mele ⁊ corn </l><lb/><l n="76">An hundryd tyme more than  he dyd beforn</l></div></body></text>