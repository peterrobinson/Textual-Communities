<text><body><div type="G" n="RE"><pb n="h8v" facs="064_h8v.jpg"/><lb/><l n="115">What Wil ye do whilis it is in hond </l><lb/><l n="116">By god ryght by the hoper wol I stond </l><lb/><l n="117">Quod Iohn and se how the corn gous yn </l><lb/><l n="118">Yet sawe I neuyr by my fadyr kyn </l><lb/><l n="119">How the hoper waggis to and fro </l><lb/><l n="120">Aleyn answerd Iohn wolt thou so </l><lb/><l n="121">Than wol I be benethe by my croun </l><lb/><l n="122">And se hou the mele fallis doun </l><lb/><l n="123">In to the trowgh that shal be my dysport </l><lb/><l n="124">For Iohn in fayth I may be of your sort </l><lb/><l n="125">I is as ille a Myllere as is ye </l><lb/><l n="126">Thys myller smyled of her nycete </l><lb/><l n="127">And thoughte al this is don but for a wyle </l><lb/><l n="128">They wene that noman may hem begyle </l><lb/><l n="129">But by my thrifte yet shal I blere her eye </l><lb/><l n="130">For al her sleyghte and her philosophye </l><lb/><l n="131">The more queynte crekis that they make </l><lb/><l n="132">The more shal I stele whan I take </l><lb/><l n="133">In stede of flour yet wil I yeue hem bren </l><lb/><l n="134">The grettist clerkis be not the wysest men </l><lb/><l n="135">As whilom to the wolf thus spak the mare </l><lb/><l n="136">Of alle her art ne counte I not a tare </l><lb/><l n="137">Out at the dore he goth ful pryuely </l><lb/><l n="138">When that he sawe hys tyme softly </l><lb/><l n="139">He lokyth vp and doun tyl he hath founde </l><lb/><l n="140">Thyse clerkys hors where it stood y bounde </l><lb/><l n="141">Behynde the mylle vnder a leefsel </l><lb/><l n="142">And to the hors he goth faire and wel </l><lb/><l n="143">He strypyth of the brydil ryght anon </l><lb/><l n="144">And when the hors was loos he gan to gon </l><lb/><l n="145">Toward the fenne where wilde maris renne </l><lb/><l n="146">Forth with wehy thurgh thicke ⁊ thynne </l><lb/><l n="147">This myller goth ayen no word he seyde </l><lb/><l n="148">But doth his note ⁊ wyth the clerkis pleyde </l><lb/><l n="149">Til that her corn was feire ⁊ wel grounde </l><lb/><l n="150">And whan the mele is sackid ⁊ bounde </l><lb/><l n="151">Thys Iohn goth forth ⁊ fynt hys hors aweye </l><lb/><l n="152">And gan to crye harrow and wel awey</l></div></body></text>