<text><body><div type="G" n="RE"><pb n="h8r" facs="064_h8.jpg"/><lb/><l n="77">For there before he stal bul curteysly </l><lb/><l n="78">But now he was a theef outrageously </l><lb/><l n="79">For whiche the wardeyn chydde and made fare </l><lb/><l n="80">But therof set this Myller not a tare </l><lb/><l n="81">He crakid bost and swore it was not so </l><lb/><l n="82">Than were there yonge scolers two </l><lb/><l n="83">That dweldyn in thys halle of whiche I sey </l><lb/><l n="84">Testyf they were and lusty forto pley </l><lb/><l n="85">And only for hyr myrthe and reuelrye </l><lb/><l n="86">Vp on the wardeyn bysyly they crye </l><lb/><l n="87">To yeue hym leue but a lytyl stounde </l><lb/><l n="88">To go to the mylle ⁊ se her corn y grounde </l><lb/><l n="89">And hardely they durste ley her necke </l><lb/><l n="90">The myller shold not stele half a pecke </l><lb/><l n="91">Of corn by sleyghte ne by force hem reue </l><lb/><l n="92">And at the laste the wardeyn yaf hem leue </l><lb/><l n="93">Iohn highte that one ⁊ aleyn highte þ<hi rend="sup">t</hi> other </l><lb/><l n="94">Of a toun were they born that hyghte stroder </l><lb/><l n="95">Fer in the north I can not telle where </l><lb/><l n="96">Thys Aleyn maketh redy alle hys gere </l><lb/><l n="97">And on an hors the sackes he cast anon </l><lb/><l n="98">Forth goth aleyn the clerk ⁊ eke Iohn </l><lb/><l n="99">With good swerd And bokeler by hys syde </l><lb/><l n="100">Iohn knewe the wey hym nedyd no to gyde </l><lb/><l n="101">And at the mylle the sak adoun he leyth </l><lb/><l n="102">Aleyn spak first al hayl Symond in feyth </l><lb/><l n="103">How faris thy fayre doughter and thy wyf </l><lb/><l n="104">Aleyn welcome quod Symkyn by my lyf </l><lb/><l n="105">And Iohn also how now what do ye here </l><lb/><l n="106">Symond quod Iohn by god nede has no pere </l><lb/><l n="107">Hym bus serue hym self that has no swayn </l><lb/><l n="108">Or ellis he is a fool as clerkis sayn </l><lb/><l n="109">Our mauncypyl I hope he wol be ded </l><lb/><l n="110">Swa workis ay there wangis in his hed </l><lb/><l n="111">And therfor I is come and thys aleyn </l><lb/><l n="112">To grynde our corn and cary it home agayn </l><lb/><l n="113">I pray you spede vs heyn in that ye may </l><lb/><l n="114">It shal be do quod Symkyn by my fay</l></div></body></text>