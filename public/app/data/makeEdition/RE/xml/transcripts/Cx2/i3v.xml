<text><body><div type="G" n="RE"><pb n="i3v" facs="067_i3v.jpg"/><lb/><l n="343">For crystis soule and here a nobyl game </l><lb/><l n="344">For by that lord that callid is saynt Iame </l><lb/><l n="345">As I haue thryes in thys short nyght </l><lb/><l n="346">Swyuyd the mylleris doughter bolt vpright </l><lb/><l n="347">Whylis thou hast as a coward be agaste </l><lb/><l n="348">Ye false harlot quod the myllar haste </l><lb/><l n="349">A fals traytour fals clerke quod he </l><lb/><l n="350">Thou shalt be ded by goddis dygnyte </l><lb/><l n="351">Who durste be so bolde to dysperage </l><lb/><l n="352">My doughter that is of suche lynage </l><lb/><l n="353">And by the throte bolle he caughte aleyn </l><lb/><l n="354">And he hente hym dispitously agayn </l><lb/><l n="355">And on the nose he smot hym wyth hys fist </l><lb/><l n="356">Doun ran the blody streme vp on hys brest </l><lb/><l n="357">And in the floor wyth nose ⁊ mouth to broke </l><lb/><l n="358">They walowyd as piggis do in a poke </l><lb/><l n="359">And vp they goon ⁊ doun ayen anon </l><lb/><l n="360">Tyl that the Myllere sporned at a stoon </l><lb/><l n="361">And doun he fyl bacward on hys wyf </l><lb/><l n="362">That wyst no thyng of thys nyce stryf </l><lb/><l n="363">For she was falle a slepe a lytyl wyght </l><lb/><l n="364">With Iohn þ<hi rend="sup">e</hi> clerk that wakyd had al nyght </l><lb/><l n="365">And wyth the fal out of her slepe she breyd </l><lb/><l n="366">Help holy cros of bromehom she sayd </l><lb/><l n="367">In manus tuas to the lord I calle </l><lb/><l n="368">Awake symond the feend is on me falle </l><lb/><l n="369">Myn hert is brokyn helpe I am but ded </l><lb/><l n="370">There lyeth one on my wombe and on my hed </l><lb/><l n="371">Help Symkyn for the fals clerkis fighte </l><lb/><l n="372">Thys Iohn stert vp as faste as he myghte </l><lb/><l n="373">And graspyd by the wallis to and fro </l><lb/><l n="374">To fynde a staf and she stert vp also </l><lb/><l n="375">And knewe þ<hi rend="sup">e</hi> efters bet than dyd thys Iohn </l><lb/><l n="376">And by the wal a staf she took anon </l><lb/><l n="377">And saw a lytyl shymerynge of a light </l><lb/><l n="378">For at an hole in shoon the mone bryght </l><lb/><l n="379">And by that lyght she sawe hem bothe two </l><lb/><l n="380">But sikirly she nyste who was who</l></div></body></text>