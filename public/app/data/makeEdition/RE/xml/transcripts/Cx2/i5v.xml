<text><body><div type="G" n="CO"><pb n="i5v" facs="069_i5v.jpg"/><lb/><l n="19">And there they sette steuene for to mete </l><lb/><l n="20">To pleyyn at the dyse in suche a strete </l><lb/><l n="21">For in the toun was there no prentyse </l><lb/><l n="22">That fayrer couthe caste a peyre of dyse </l><lb/><l n="23">Than Perkyn coude and therto he was fre </l><lb/><l n="24">Of hys dyspense in place of pryuete </l><lb/><l n="25">That fond hys mayster wel in hys chaffare </l><lb/><l n="26">For oftyme he fond hys box ful bare </l><lb/><l n="27">For shortly aprentis that is a reuelour </l><lb/><l n="28">That hauntith dyse Riot and paramour </l><lb/><l n="29">His mayster shal it in hys shoppe abye </l><lb/><l n="30">Al haue he no part of the mynstralsye </l><lb/><l n="31">For thefte and riot they be conuertibyll </l><lb/><l n="32">Al can he pleye on gyterne or Rybybyll </l><lb/><l n="33">Reuel and trouthe as in a low degre </l><lb/><l n="34">They be ful wroth alday as men may se </l><lb/><l n="35">Thys Ioly prentis wyth hys mayster stood </l><lb/><l n="36">Tyl he were neer oute of hys prentishod </l><lb/><l n="37">Al were he snybbed bothe erly and late </l><lb/><l n="38">And sumtyme led wyth Reuel to Newgate </l><lb/><l n="39">But atte laste hys mayster hym bethoughte </l><lb/><l n="40">Whon a day whan he hys paper soughte </l><lb/><l n="41">Vp on a prouerbe that sayth thys same word </l><lb/><l n="42">Wel bet is roten appyl oute of horde </l><lb/><l n="43">Then that he roten al the remenaunt </l><lb/><l n="44">So faryth it by a riotous seruaunt </l><lb/><l n="45">It is ful lasse harm to lete hym pace </l><lb/><l n="46">Than he shold al the seruauntis in the place </l><lb/><l n="47">Therfore hys mayster yaf hym aquytaunce </l><lb/><l n="48">And bad hym go with sorou and myschaunce </l><lb/><l n="49">And thus thys Ioly prentis hadde hys leue </l><lb/><l n="50">Now let hym riot al the nyght or leue </l><lb/><l n="51">And ther is no theef withouten a lowke </l><lb/><l n="52">That helpyth hym to waste and to sowke </l><lb/><l n="53">Of that he brybe can or borow may </l><lb/><l n="54">Anon he sente hys bed and hys aray </l><lb/><l n="55">Onto a compyere of hys owen sorte </l><lb/><l n="56">That louyth dyse riot and dysporte</l></div></body></text>