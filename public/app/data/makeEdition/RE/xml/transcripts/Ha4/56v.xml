<text><body><div n="RE" type="G"><pb facs="Ha4-056v.jpg" n="56v"/><fw place="tm" type="header">The Reues tayle</fw><lb/><l n="301">And forþ sche goþ til sche þe cradil fand</l><lb/><l n="302">Sche gropith alway forther with hir hand</l><lb/><l n="303">And fand þe bed and þoughte nat but good</l><lb/><l n="304">By cause þat þe cradil by hit stood</l><lb/><l n="305">Nat knowyng wher sche was for it was derk</l><lb/><l n="306">But fair and wel sche creep in to þe clerk</l><lb/><l n="307">And lith ful stille and wolde han caught a sleep</l><lb/><l n="308">Wiþinne a while Iohn þe clerk vp leep</l><lb/><l n="309">And on this goode wyf leyþ on ful sore</l><lb/><l n="310">So mery a fytt ne hadd sche nat ful ȝore</l><lb/><l n="311">He prikeþ harde and deepe as he were mad</l><lb/><l n="312">This Ioly lyf han þis twey clerkes had</l><lb/><l n="313">Til þat þe þridde cok bygan to synge</l><lb/><l n="314">Aleyn wax wery in þe dawenynge</l><lb/><l n="315">For he had swonken al þe longe night</l><lb/><l n="316">And seyd far wel malyn my sweete wight</l><lb/><l n="317">The day is come I may no lenger byde</l><lb/><l n="318">But euermo wher so I go or ryde</l><lb/><l n="319">I am þin owen clerk so haue I seel</l><lb/><l n="320">Now deere le<am>̄</am><ex>m</ex>man q<am>d</am><ex>uod</ex> sche go far wel</l><lb/><l n="321">But or þou go o þing I wol þe telle</l><lb/><l n="322">Whan þat þou wendist homward by þe melle</l><lb/><l n="323">Right at þe entre of þe dore byhynde</l><lb/><l n="324">Thou schalt a cake of half a busshel fynde</l><lb/><l n="325">That was I maked of þyn owen mele</l><lb/><l n="326">Which þat I hilp myn owen self to stele</l><lb/><l n="327">And goode lemman god þe saue and kepe</l><lb/><l n="328">And wiþ þat word almost sche gan to weepe</l><lb/><l n="329"><hi rend="orncp2">A</hi>leyn vprist and þought er þat it dawe</l><lb/><l n="330">I wol go crepen in by my felawe</l><lb/><l n="331">And fand þe cradil wiþ his hand anon</l><lb/><l n="332">By god þought he al wrong I haue I goon</l><lb/><l n="333">My heed is toty of my swynk to nyght</l><lb/><l n="334">That makes me þat I ga nouȝt aright</l><lb/><l n="335">I wot wel by þe cradel I haue mys go</l><lb/><l n="336">Heer lith þe myller and his wyf also</l><lb/><l n="337">Forþ he goþ in twenty deuelway</l><lb/><l n="338">Vnto þe bed þer as þe Miller lay</l>  <fw place="br" type="catch">he wende</fw></div></body></text>